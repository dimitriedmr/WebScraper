1,16 mai 2020 14:00,"Din Wye, SUA, până în Nucșoara, România. Oamenii pe care nu-i observăm și care ne fac mai buni","Cunoscut pentru voluntariatul pe care îl face pentru copiii săraci din medii defavorizate, Valeriu Nicolae povestește, într-un editorial din Libertatea, despre cum nu contează de unde ești, ce școli înalte sau averi ai, când vine vorba despre ceea ce ne mișcă și ne cutremură.Sâmbătă, 16 mai 2020, 14:00 E iunie 2008. Mă aflu într-unul dintre cele mai minunate locuri pe care le știu, America extrem de bogată și elegantă din Wye. E o zi frumoasă tare, tocmai am ascultat o conversație absolut senzațională a unor oameni foarte deștepți despre liberalismul lui Paine. Contribuția mea la conversație a fost să casc gura. Kaycee zice că ar vrea să cânte „Amazing Grace“, dacă nu ne supără asta. Un cântec religios. Mă pregătesc să zic ceva sarcastic, dar restul sunt oameni sănătoși la cap și o roagă să cânte. Fata e imaginea perfectă de hipsteriță cu funii prin păr și țoale fistichii. E drept că a terminat Harvard ca șefă de promoție și că face niște chestii incredibile în unele dintre cele mai sărace locuri din New Orleans, dar tot simt că o să mă stric de râs.Și brusc simt că mă frâng. Kaycee are o voce absolut senzațională. Îmi vine să plâng. Garry e un american tipic care pare absolut inofensiv și mediocru dacă nu deschide gura. E genial și cult. Un fel de domnul Pleșu schilod. Începe și el să cânte. Vocile se îmbină într-un fel care mă rupe rău, rău. Mi se pare că Dumnezeu a dat un „mucles” general și nu mai există nimic în afară de oamenii ăștia doi, care cântă inimaginabil. Își dau și ei seama că e o chestie tare stranie și cumva devin tare absorbiți unul în celălalt. Închid amândoi ochii și se lasă purtați de muzică. Îi închid și eu. Vreau să nu se mai termine.Când se opresc, plângem tăcut cam toți. Ei sunt în altă lume. Respiră greu. Respirăm greu. Ieri am fost la Nucșoara. O comună de munte, cu oameni harnici care se bat cu sărăcia. Copiii sunt tare frumușei. Sunt agitat, căci am de setat 30 de computere. Mașini care vor face, sper, diferența între analfabetism funcțional și normalitate. Durează mult mai mult decât m-am așteptat setarea fiecărui computer și este deja o zi lungă. Nu există nicio șansă să terminăm până pe la 20.00.Drumurile sunt înguste și neasfaltate și îmi cam rup mașina cea procopsită, plină ochi de echipamente. Tocmai am fost la o casă unde pe o roabă în curte zăcea un porc tăiat. M-am certat un pic cu un localnic cam agresiv și acum car un computer la o casă mică pe un deal. Casa e foarte curată. O mamă tânără și doi copii. Fetița s-a îmbrăcat frumos, că „vine domnul cu calculatorul”. Mama încearcă să fie ospitalieră, dar nu am timp, așa că mă apuc de treabă fără introducere. Am un conflict de rețea de rezolvat. Îl fac. Îi explic puștoaicei cum și ce poate face cu programele instalate. Îmi dau seama că nu a mai avut un computer. Îi arăt un joc de matematică.Și brusc văd camera aia curată, dar foarte săracă. Fetița îmbrăcată atent, cu ochii mari, și extrem de fericită că are un computer. Fratele mai mic, și el cu ochii foarte mari, și femeia zâmbind larg. Și se face liniște în cap. Și văd locul ăla incredibil de frumos cu munții pe care bate soarele aproape de apus. Sunt obosit frânt. Aud în cap vocea lu Kaycee. Ies afară, că îmi dau lacrimile. Mă bucur că nu e nimeni în jur să mă vadă. Lucian iese din altă curte cu un zâmbet larg. A instalat o grămadă de computere și el. E obosit. Vine și Bogdan. E o lumină bună, râul e aproape și limpede, și locul e foarte, foarte verde. Nucșoara e frumoasă. Am venit aici pentru că oamenii de la Conservation Carpathia au hotărât că e nevoie nu numai de păduri sănătoase, ci și de comunități puternice. Sunt mulți copii care nu au nici computer, nici internet și care tare ar vrea să poată să facă lecții. Am venit aici cu așteptările tipice de București, unde făcutul de bine e pedepsit cu asprime de primari mârlani, cum este cel de la sectorul 5. Cei de la primărie sunt, însă, tare de ajutor și directorul muncește cot la cot cu noi toată ziua. Sunt mulți oameni faini care fac țara asta un loc frumos. Din păcate, ei nu sunt mai deloc vizibili. Bunătatea, bunul-simț, decența, respectul sunt lucruri plictisitoare, mai ales pentru cei care nu le au deloc. Aceștia din urmă, însă, domină spațiul public.Am plecat spre Nucșoara la 6.45. Am ajuns înapoi pe la 23.00. O echipă întreagă a muncit voluntar să ajute câteva zeci de copii din comuna de lângă Moldoveanu, care acum au computere. Va fi nevoie de alte câteva zeci care să aibă răbdare să facă teme cu ei online. Satul românesc este prezent, de obicei, numai în discursurile cretinoide ale politicienilor exaltați. Politicieni care, desigur, stau în zdrobitoarea lor majoritate dând din gură inutil sau toxic pe la televizor. Nu ei vor fi cei care vor face România mai bună. Noi însă putem să o facem. Suntem un grup de voluntari care crește încet, dar bine. Dacă vreți să ajutați, e mare nevoie. Ne găsiți pe grupul Casa Bună sau la Conservation Carpathia.Fericire, Mumbai și pandemieCum e să faci voluntariat într-o zonă plină de droguri și violență"
2,11 mai 2020 16:05,"Preşedintele Klaus Iohannis a atacat la CCR proiectul de lege al PSD care reglementează învăţarea online, pe perioada stării de urgenţă","Preşedintele Klaus Iohannis a transmis, luni, Curţii Constituţionale a României (CCR) o sesizare de neconstituţionalitate asupra Legii pentru completarea Legii educaţiei naţionale nr. 1/2011, care prevede că învăţământul preşcolar, şcolar, preuniversitar şi universitar se poate desfăşura şi online pe perioada stării de urgenţă sau de asediu.De Valentina Postelnicu, Luni, 11 mai 2020, 16:05 Proiectul de lege pentru modificarea articolului 71 din Legea educației naționale nr. 1/2011” a fost inițiat de un număr de 29 senatori PSD şi a fost adoptat de Legislativ pe 23 aprilie. Preşedintele Iohannis precizează că propunerea legislativă iniţiată de 29 de senatori PSD conţinea un singur articol şi avea ca obiect de reglementare exprimarea rezultatelor evaluării, după cum urmează: la nivelul ciclului de achiziţii fundamentale (clasa pregătitoare, clasa I şi clasa a II-a) prin nivelul atins, referitor la gradul de însuşire a competenţelor – în scopul eliminării presiunii notării asupra elevilor/părinţilor; la nivelul claselor a III-a şi a IV-a prin note de la 1 la 10 (în scopul familiarizării elevilor de vârsta şcolară mică cu specificul evaluării din ciclul gimnazial); la nivelul ciclului gimnazial secundar şi în învăţământul terţiar nonuniversitar, prin note de la 1 la 10 sau prin punctaje, în mod similar testelor internaţionale. În sesizare se menţionează că, analizând parcursul legislativ al legii criticate și comparând formele acesteia din momentul inițierii și de la momentul adoptării, se poate observa că în Camera Deputaților, ca primă Cameră sesizată, textul și soluțiile adoptate de Senat nu au fost dezbătute, legea dedusă controlului fiind semnificativ modificată de către Camera decizională față de forma inițiatorului și a primei Camere sesizate. „Constatăm că în Camera decizională s-a produs o schimbare de esență, contrară expunerii de motive, reflectată în forma inițiatorului și în cea adoptată în prima Cameră sesizată”, mai spune preşedintele. Şeful statului afirmă că în forma adoptată, Legea pentru completarea Legii educației naționale nr. 1/2011 nesocotește principiile constituționale în virtutea cărora o lege nu poate fi adoptată de o singură Cameră, legea fiind, cu aportul specific al fiecărei Camere, opera întregului Parlament. Preşedintele Klaus Iohannis solicită CCR să admită sesizarea de neconstituţionalitate şi să constate că actul normativ pentru completarea Legii Educaţiei Naţionale nr. 1/2011 este neconstituţională, în ansamblu. AGERPRES/(AS – autor: Florentina Peia, editor: Georgiana Tănăsescu)"
3,10 mai 2020 21:54,Anul fără nici un corigent. Anunțul de ultimă oră făcut de ministrul educației,"Ministrul educației, Monica Anisie, a anunțat, duminică, la Național TV, căelevii cu medie sub 5 pe semestrul I pot să-și anuleze notele slabe prin simpla activitate din această perioadă.De Ciprian Iana, Duminică, 10 mai 2020, 21:54 Monica Anisie a dezvăluit că ”am prevăzut toate situațiile în așa fel încât să se încheie media pe semestrul al II-lea și media anuală”. ”Îi asigur pe copii că trebuie să fie liniștiți și să își continue învățarea”, a adăugat Anisie. Conform ministrului educației, există deja un plan de măsuri pentru încheierea ”în bune condiții!” a situației școlare. Aceasta a detaliat: ”Dacă există și posibilitatea ca pe primul semestru copilul să aibă o medie sub 5 – în această situație nu supunem copilul unui risc. Ci, din contră, venim în sprijinul lui. Și atunci îi dăm posibilitatea să dea o lucrare, să facă un proiect, să fie apreciat pentru activitatea online”. Întrebată dacă asta este o măsură astfel încât elevul respectiv să nu devină corigent, Anisie a răspuns: “Exact! Iar nota pe care o primește pe proiectul respectiv, pe tot ce am spus mai devreme, nota respectivă devine media anuală. Adică se elimină media de pe primul semestru“. ”Copilul respectiv are toate șansele să-și încheie situația. De aceea am spus de la început că trebuie să-i liniștim pe copii, că putem încheia cu bine acest an“, a conchis ministrul educației.Clubul Dinamo, greu de vândut. ”Sunt probleme de natură juridică”Fotbalista americană Alex Morgan a născut o fetiță. ”Bebelușul meu e super”A murit Andre Harrell. Producătorul muzical care i-a descoperit pe P. Diddy și Mary J. Blige avea 59 de ani"
4,08 mai 2020 20:20,"Mesajul unei profesoare nevăzătoare: “Suntem dependenți de ajutorul oamenilor, fără sprijin de la instituțiile statului noi vom rămâne izolați”","Laura Stifter este o tânără profesoară care predă cultură civică în două școli din București. Are 28 de ani și este nevăzătoare. Noile reguli de distanțare socială însă îi afectează major pe cei care au nevoie de ajutor și de ghidaj din partea semenilor. Profesoara se teme că nevăzătorii vor fi nevoiți să renunțe la viața socială.De Sidonia Bogdan, Eli Driu (foto), Vineri, 08 mai 2020, 20:20 Tânăra a absolvit Facultățile de Teologie ortodoxă și Filosofie, iar în prezent este doctorandă în Filosofie, cu o temă de filosofie morală și politică. Fiind o persoană activă, căreia îi place să se implice în proiecte civice, Laura ia în calcul și o carieră politică pentru viitor. În această perioadă a pandemiei, Laura Stifter dorește să își exprime public temerile referitoare la cum îi vor afecta regulile de distanțare socială viața ei și a celorlalte persoane din comunitatea celor cu dizabilități. Ca nevăzător, este bine să ai abilitățile psihologice necesare pentru a cere ajutorul oricui atunci când ai nevoie de el, spune ea. Noile reguli de distanțare socială pot deveni un obstacol în plus care să descurajeze nevăzătorii pentru a avea o viață socială și profesională activă.– Reporter: Care sunt temerile cele mai mari în legătură cu această pandemie? – Laura Stifter: Sigur, există temerea legată de pandemia propriu-zisă, dar și temerea legată de statutul meu de persoană cu dizabilități. Pentru o persoană cu dizabilități vizuale, contactul fizic cu ceilalți este foarte important din perspectiva incluziunii sociale și a șansei de a duce o viață independentă în societate. Un nevăzător, într-o țară în care transportul, instituțiile publice sunt prea puțin accesibilizate, are nevoie de ghidaj din partea celorlalți, ghidaj însemnând oferire de informații privind orientarea, dar, uneori, ghidajul presupune inclusiv să fim luați de mână și să ni se arate unde sunt treptele. Sau cum să traversezi ca semaforul să nu fie pe roșu, neexistând suficiente semafoare audio. Sigur, în această perioadă în care se recomandă distanțarea socială (înțelegându-se prin asta păstrarea distanței fizice), contactul fizic va fi imposibil. Și atunci posibilitatea unei vieți cât de cât autonome în societate devine și mai problematică. – Înțeleg temerea, dar cred că oamenii vor găsi înțelegere pentru astfel de situații și vor acorda acest ajutor.– Dacă oamenii vor rămâne la fel de speriați, dacă sentimentul de panică va continua, va putea apărea, în anumite contexte, frica de a te apropia de celălalt. În tot acest context, soluția cea mai sigură este accesibilizarea locurilor publice, a infrastructurii, a instituțiilor. Dacă instituțiile publice, mijloacele de transport etc. vor fi accesibilizate pentru particularitățile persoanelor cu dizabilități, contactul fizic nu le va mai fi acestor persoane indispensabil pentru a ieși din izolare. Uneori o rampă de acces, un semafor audio, un covor tactil sau accesul la un telefon/computer cu screen-reader poate facilita unei persoane cu dizabilități trecerea de la o viață izolată și lipsită de perspective la o viață independentă și împlinită în societate. De aceea, în contextul noilor reguli de distanțare fizică, accesibilizarea locurilor publice și accesul la tehnologii asistive a devenit o urgență pentru cetățenii cu dizabilități.– Mergi singură la muncă?– Merg cu taxi sau cu cineva dintre prieteni sau din familie. Mijloacele de transport în comun sunt prea inaccesibile pentru persoanele cu dizabilități. – Ce alte probleme identifici în noua noastră “normalitate”?– Cred că vor exista probleme mari în privința șanselor de angajare. Persoanele cu dizabilități erau și până acum una dintre cele mai discriminate categorii de cetățeni în privința angajării, a găsirii unui loc de muncă. Separarea școlilor speciale de școlile normale favoriza, încă din anii copilăriei, o formă de excluziune socială. Ca nevăzător poți foarte ușor să lucrezi cu laptopul, dacă ai un program audio care să-ți citească monitorul. Or, dacă locul de muncă nu este dotat cu aceste tehnologii minimale de accesibilizare, nu vei putea să lucrezi în domeniul respectiv. La toate aceste aspecte, se vor adăuga și efectele crizei economice. În cazul meu, aș avea nevoie de un catalog electronic. Până acum exista numai catalog simplu. Dacă ar avea catalog electronic, profesorul cu dizabilități vizuale nu ar mai avea nevoie să ceară de fiecare dată ajutorul colegilor de cancelarie pentru a trece notele în catalog. Pentru că ar avea independență totală. Statul român, din fondul dizabilității (a cărui constituire a fost propusă de mult timp de către activiști civici și partide politice), ar putea achiziționa și pentru mediul privat aceste instrumente de care o persoană cu dizabilități are nevoie. Pentru nevăzător ar fi util și un covor tactil, care te ajută să simți unde sunt treptele. Există anumite tehnologii, o aplicație, care să te orienteze, pe unde să o iei pentru a ajunge, de pildă, într-o anumită cameră în clădirea respectivă. Tu îți poți instala gratuit aplicația pe telefon, dar trebuie să existe și accesibilizările necesare în clădire. Persoanele cu dizabilități cu venituri mici ar trebui ajutate financiar, de către stat, pentru achiziționarea unui telefon sau laptop. – Acum, în perioada “stai acasă”, ai ieșit din casă?– Am ieșit, dar doar cu cineva din familie, e complicat să vină un prieten la tine să te ia, să ieșiți. Perioada stării de urgență ne-a adus pe noi, cei cu dizabilități, în situația unor copii care pot ieși exclusiv cu părinții sau cu alte persoane din imediata apropiere (vecini, de exemplu), limitându-ne astfel în mod dramatic viața socială. Ca nevăzător este bine să ai abilitățile psihologice necesare pentru a cere ajutorul oricui, atunci când are nevoie de el. Nu este nici o rușine să cer ajutorul elevilor sau colegilor. Doar să fii independent, să nu depinzi de o singură persoană. – Aveai o viață socială înainte de pandemie?– Eu, da. Există însă persoane nevăzătoare care, în mod normal, stau foarte mult timp închise în casă din cauză că nu au reușit să se angajeze sau că nu și-au format abilitățile necesare pentru a fi mai independente. În schimb, pentru cei cu viața activă este o traumă. Eu, de exemplu, toată adolescența, toți anii de facultate, am studiat enorm, am muncit foarte mult pentru a reuși să nu stau închisă în casă. Să reușesc să mă angajez. Mă implic în proiecte civice, îmi doresc să am și o carieră politică. Să fiu cât mai activă în comunitate. Am suportat destul de greu această perioadă de lockdown. Pe de altă parte, persoanele cu dizabilități au, în general, parte de hiperprotectivitate, de paternalism. Oamenii te ajută inclusiv în contexte în care nu ai nevoie de ajutor și singurul lucru pe care ți-l dorești este să faci un anumit lucru în mod independent. Și nu poți pentru că nu ești lăsat. Acum, în contextul stării de urgență, acest paternalism de care eu fugeam s-a accentuat și mai mult, de vreme ce însuși statul îi protejează pe cetățeni prin constrângere. Persoanele cu dizabilități au mari probleme în instituțiile medicale, de exemplu, fiindcă nu li se respectă dreptul de a lua decizii. Medicii nu îi lasă să semneze acele formulare de consimțământ, vor să vorbească cu aparținătorii. Tu le explici că dizabilitatea ta este fizică, nu ai nici o problemă de discernământ, dar medicul zice nu, trebuie să decidă aparținătorul. Aceste contexte de viață sunt frustrante, să nu fii lăsat să decizi pentru tine. Să fii urmărită atunci când ai învățat un traseu foarte bine, știi că te descurci, dar invarabil se ține cineva după tine. Toată această atitudine paternalistă s-a generalizat în perioada pandemiei. Muncitorii srilankezi ai unei fabrici de confecții din Botoșani, concediați de patronii italieni, pentru că au cerut să stea în carantină când unul a făcut COVID-19Florin Colceag, „antrenorul de genii”, despre educația în pandemie: “Viitorul e în online, nu mai merge modelul tocesc și reproduc”. Ce spune despre profesiile viitoruluiDocument: Șeful auditului din Ministerul Sănătății, incompatibil și cercetat pentru dispariția a 11 laptopuri"
5,07 mai 2020 23:10,Monica Anisie a anunțat cum se va încheia situația școlară a elevilor care nu pot participa la lecțiile online,"Monica Anisie, ministrul Educației, a venit joi cu precizări în legătură cu elevii care nu pot participa la lecțiile online și a căror situație școlară este incertă, notează Realitatea Plus.De Ciprian Iana, Joi, 07 mai 2020, 23:10 Conform ministrului Educației elevii care nu pot participa la lecțiile online și care nu au note pe semestrul 2 vor primi aceeași nota ca pe semestrul 1. În cazul în care un elev are sub nota 5 pe semestrul 1, atunci va reveni profesorului sarcina de a găsi modalitatea prin care va încheia situația școlară. „Dacă elevul nu a avut nici o notă și nu a participat la lecțiile online, media de pe primul semestru devine medie anuală. Dacă media e sub 5, profesorul va stabili modalitatea în care să dea o lucrare/proiect. Nota din proiect devine media anuală”, a explicat ministrul Educației.Monica Anisie a adăugat: ”Dacă avem două note, media se încheie fără probleme. Dacă elevul vrea să-și mărească media, profesorul poate să-i pună note pentru perioada școlii online și în felul ăsta se încheie media. Prima notă de pe semestru nu se dublează”, a adăugat ea.Ministrul Educației a cerut responsabilitate din partea profesorilor pentru a putea susține orele online cu câți mai mulți elevi. “Fiecare profesor trebuie să fie responsabil, să ia legătura cu familia, cu copilul, să realizeze orele acestea online și să-i sprijine emoțional. Acolo unde nu există posibilitatea, am prevăzut în instrucțiuni faptul că școala sau inspectoratul școlar trebuie să asigure resurse de învățare și fișe de învățare pentru copii și să le livreze. Am primit din partea inspectoratelor școlare și astfel de exemple”, a completat Monica Anisie. În ceea ce privește durata unei ore online, Monica Anisie a precizat că aceasta ar trebui să fie de 40 de minute, pentru elevii de gimnaziu și de maximum 30 de minute, pentru elevii din ciclul primar. Alexandru Rafila, despre al doilea val de coronavirus în România: „Cel mai probabil va veni iarna și va fi mic”Mesajul lui Ronald Koeman după ce a fost externat: ”Acum realizezi ce contează cu adevărat în viață”Carnavalul Notting Hill din Londra a fost anulat pentru prima oară în istorie"
6,05 mai 2020 12:52,"Cu doi copii de școală și unul de grădiniță, Ela Crăciun face față sistemului homeschooling. “Aveam nevoie de o reconectare de acest fel”","În timp ce unii părinți se plâng de modul în care copiii lor continua studiile în această perioadă, Ela Crăciun este extrem de încântată de sistemul de educație prin internet. Cu trei copii, doi care sunt la școală și unul care urma să meargă la grădință, Ela ne-a povestit cum decurge o zi cu lecții și teme.De Denisa Macovei, Marți, 05 mai 2020, 12:52 “Alex, băiatul meu cel mare, este în clasa a VII-a, iar Alesia, în a II-a. Am avut norocul ca școlile lor să se adapteze rapid, și, după doar o săptămână să înceapă clasele la distanță, pe internet. Copiii nu au făcut astfel pauză prea mare. Din a doua săptămână au început să facă orele pe Zoom”, a povestit pentru Libertatea Ela Crăciun, continând cu desfășurarea programului pentru fiecare în parte. Deși se numără printre acei copii care nu sunt nevoiți să împartă laptop-ul sau tableta pentru a putea avea acces la orele de curs, cei doi frați au program diferit. “Alesia începe la ora 9 dimineața. La ora 11 are pauză de masă, odihnă, apoi trebuie să facă temele sau un proiect, iar la ora 16 are Atfernoon Tea cu profesorii și colegii, când povestesc, socializează ori prezintă proiectul pregătit. Alex are un program mai încărcat. Are ore cu profesorii de engleză, de matematică, română, trebuie să se țină de orar, să facă temele și să predea proiectele și primește și note. Participarea la ore este obligatorie. Nu îmi fac probleme pentru ei și simt că nu au pierdut nimic în această perioadă. Din contră, mă bucur că am reușit să o urmăresc, de exemplu, pe Alesia, să fiu alături de ea, să văd ce merge și ce nu merge, unde trebuie ajutată. Chiar am avut surprinderea să văd că este foarte inteligentă în ceea ce privește modul în care aplică ce învață la școală, și că, atunci când vrea și ea să se concentreze, reușește să-și termine temele singură, repede și bine”, ne-a mai povestit Ela. Din fericire, această situație nu l-a prins pe fiul cel mare în eventualitatea de a fi nevoit să susțină examenul de capacitate, fiind în clasa a VII-a. “Alex e în clasa a VII-a, nu are nevoie să stau prea mult în preajma lui. În toată perioada asta de izolare, am reușit să văd partea bună a lucrurilor, să petrec mai mult timp alături de copiii mei, să îi observ în orele pe care le petreceau, de regulă, departe de casă, la școală. Aveam nevoie de o reconectare de acest fel, mai ales că anul trecut am avut un program zilnic atât de încărcat încât îmi doream să pot petrece mai mult alături de copiii mei”, a mai spus Crăciun, care este de părere că, în momentul de față, copiilor ei nu le lipsește decât socializarea cu prietenii și colegii de clasă și că din punctul de vedere al materiei a fost parcursă în totalitate. “Vor termina anul pe 12 iunie, așa cum era normal, însă nu mai dau teze de final. Au fost testați în toată această perioadă. Au parcurs materia. Trebuie să fim recunoscători că trăim în această perioadă în anii în care tehnologia ne permite să compensăm orele din clase. Cred că singurul lucru care le lipsește lor este socializarea, alergatul prin parc cu copiii, însă va veni timpul să facă din nou acest lucru. Mici şi bere de 1 Mai în Malta, la singurul restaurant românesc de pe insulă: „Şi maltezii sunt impresionaţi de mâncarea noastră”Ela Crăciun a petrecut Paștele într-un peisaj de vis. A ales să-și mute familia în casa de la munteCosmin Natanticu s-a făcut actor la îndemnul unei mătuși. „Aveam impresia că nu am nevoie de facultate, că merge așa doar din talent”"
7,04 mai 2020 15:00,Programe și aplicații gratuite care pot fi folosite pentru munca sau învățatul de acasă,"Libertatea vă prezintă o listă cu resurse gratuite ce pot fi folosite de cei care trebuie să își deruleze activitatea de acasă.De Daniel Ionașcu, Luni, 04 mai 2020, 15:00 Pandemia de coronavirus a adus cu sine o schimbare a modului în care muncim sau a celui în care învățăm. Mulți angajați lucrează acum de acasă, în vreme ce la capitolul educație, autoritățile au hotărât că doar clasele terminale vor reîncepe cursurile în școli. Așa că educația s-a mutat aproape complet online. Bucureștiul este pe primul loc în lume în ceea ce privește telemunca, o veste bună. Acum mai avem nevoie doar de instrumentele necesare pentru activitatea de la distanță. Înainte de toate, pentru munca de acasă este necesar un laptop sau un sistem desktop. Acestea pot veni cu sisteme de operare direct instalate, cu licență, așa cum este cazul Windows 10 sau a MacOS pentru calculatoarele Apple.Există însă și versiuni gratuite. Linux este cel mai popular sistem de operare open source, însă problema sa este că se găsește în foarte multe variante. Cele mai simple pentru utilizatorul obișnuit sunt Ubuntu și Linux Mint.De asemenea, Chrome OS este un sistem produs de către Google și care se bazează pe Linux și browserul Chrome OS.Microsoft Office este de departe cea mai populară suită din această categorie, având programe pentru scris, calcule și tabele, baze de date sau prezentări.Există însă și alternative gratuite: Open Office – o suită produsă de Sun Microsystems și care acum este deținută de Oracle, plus Libre Office – derivată din Open Office.Există și varianta online, prin folosirea Google Docs, Google Sheets și Google Slides, acestea fiind puse la dispoziție gratuit de gigantul american.Orice calculator care intră pe internet are nevoie de un program antivirus de protecție. Sistemul de operare Windows 10 are un antivirus integrat numit Windows Defender, însă este recomandat să instalați programe specializate.Între programele gratuite de securitate foarte folosite se găsesc Avast Antivirus, Avira, AVG Antivirus și chiar și românescul BitDefender. Pentru navigare eficientă pe internet este nevoie de un program specializat, numit browser.Sistemul de operare Windows are încorporat Microsoft Edge, în vreme ce MacOS are Safari.Cel mai popular browser din lume însă este Chrome de la Google. Există însă și alte opțiuni: Firefox – de la Mozilla Foundation, Opera – deținut acum de un consorțiu chinez, Vivaldi – bazat pe Opera și Brave Browser – bazat pe Chrome și dezvoltat de Brendan Eich, un fost director al Mozilla.Pentru Linux se pot folosi Firefox, Chromium, Opera, Brave și altele, mai puțin cunoscute.Odată cu lucrul sau învățatul de acasă a apărut o nevoie masivă de programe de teleconferință.Zoom este unul dintre cele mai populare, acesta crescând de la 10 milioane de utilizatori în decembrie la peste 300 de milioane de participanți în urmă cu câteva zile, conform companiei. Acesta a fost însă supus unui val de critici din cauza vulnerabilităților de securitate pe care le are.WebEX este un alt program popular de teleconferință, acesta fiind deținut de grupul american Cisco și având 324 de milioane de utilizatori.Microsoft este un alt gigant care are produse folosite: Microsoft Teams are 75 de milioane de utilizatori, potrivit The Verge. De asemenea, Microsoft deține și serviciul de mesagerie și comunicații Skype.În fine, Google a anunțat că a făcut gratuit programul Google Meet, care anterior era destinat doar companiilor. Acesta are peste 100 de milioane de utilizatori. Google Meet se găsește în Gmail, dar și ca aplicație de mobil.Khan Academy este unul dintre cele mai populare portaluri de educație online. Acesta oferă lecții gratuite din domenii de la matematică și științe la programare, istorie, artă, economie și multe altele.Khan Academy a fost fondat în anul 2005 de către Salman Khan, însă nu e vorba de actorul indian cu același nume. Organizația este non-profit și funcționează pe bază de donații. Între donatori se regăsesc Google, grupul american de telecomunicații AT&T și miliardarul mexican Carlos Slim.Encyclopaedia Britannica este cea mai veche enciclopedie din lume, fiind înființată în 1768. Aceasta poate fi accesată online.Pentru cei care au nevoie de editare de fotografii și clipuri video există mai multe variante gratuite.Cel mai folosit editor foto gratuit este GIMP, acesta fiind echivalent cu o versiune gratuită a Adobe Photoshop.Un alt program popular este PixlR, care poate fi folosit online, într-un browser.Pe partea video, cele mai bune și apreciate, gratuite sunt DaVinci Resolve, Blender și Lightworks.De asemenea, pentru sarcini minime există un program în Windows, numit Video Editor. Cei care folosesc MacOS au la dispoziție iMovie direct de la Apple.Dacă tot stăm în casă e nevoie și de exerciții fizice. Mișcarea ajută atât corpul, cât și creierul.7 Minute Workout este o aplicație care poate fi descărcată gratuit pe Android și iOS, fiind realizată de ziarul american New York Times.O altă aplicație în acest sens este oferită de către gigantul american Johnson & Johnson și este proiectată de fiziologul Chris Jordan.De asemenea, producătorii de echipamente sportive Nike și Adidas au, la rândul lor, propriile aplicații de exerciții.După muncă și învățare este recomandat să ne și relaxăm.Pe internet există resurse pentru filme gratuite, complet legale.Plex este un serviciu online care este disponibil atât pe calculator, cât și pe smartphone-uri și tablete și include filme vechi.De asemenea, serviciul online Mubi poate fi folosit, dar și PlutoTV – un serviciu deținut de concernul media ViacomCBS.Pe partea muzicală, Spotify este prezent în țara noastră și are un nivel gratuit, susținut prin reclame.În fine, pentru muzică mai poate fi folosit Vevo. Acesta este un serviciu care grupează cele mai mari case de discuri din lume, respectiv Universal Music, Sony Music Entertainment, EMI și Warner Music. Videoclipurile celor mai mari cântăreți și trupe din lume sunt licențiate oficial de către Vevo către YouTube, iar acestea pot fi văzute și ascultate gratuit pe platforma Google.Mai multe piste de biciclete, trotuare mai largi și străzi închise pentru mașini. Marile capitale pregătesc soluții pentru respectarea distanțării socialeDeficiența de vitamina D este strâns asociată cu morbiditatea mai ridicată COVID-19. De ce nordicii stau mai bine decât Italia și Spaniafile16648.jpg"
8,04 mai 2020 13:00,Proprietara unei școli: “Jumătate din învățământul privat va falimenta dacă școlile și grădinițele rămân închise până în septembrie”,"Fondatoare a Școlii Internaționale Baia Mare, profesoară universitară la Versailles și membru în board-ul Asociației Școlilor Private (ASP) din România, Flavia Zah arată care sunt riscurile iminente în sistemul educațional particular în cazul în care cursurile rămân blocate încă cinci luni. E vorba despre soarta a 150.000 de preșcolari și elevi și a 18.000 de profesori, subiect pe marginea căruia Ministerul Educației caută deja o soluție într-un grup de lucru care va începe să funcționeze de luni.De Justin Gafiuc, Luni, 04 mai 2020, 13:00 Anunțul făcut recent de președintele Klaus Iohannis legat de faptul că școlile și grădinițele vor rămâne închise până în luna septembrie a creat panică inclusiv în mediile educaționale private.Aici, în 1.000 de unități, sunt înscriși circa 150.000 de preșcolari sau elevi și lucrează 18.000 de profesori, potrivit lui Christian Comșa, președintele Asociației Școlilor Particulare din România. Dacă acești copii ar trece în sistemul public, impactul la bugetul de stat ar fi de aproape 2,5 miliarde de lei pe an, adică 0,3% din PIB. Fondatoare a Școlii Internaționale Baia Mare, profesoară universitară la Université de Versailles, unde predă cursul de limba engleză pentru afaceri, și membru în Consiliul Director al Asociației Școlilor Private (ASP) din România, Flavia Zah spune că “statul, negăsind rapid soluții de criză, n-a făcut decât să-și dea timp spre a reanaliza situația și pentru a-și pregăti el însuși sistemul public de învățământ în actualul context epidemiologic. Dacă însă măsura se va menține, ea va însemna împingerea spre faliment a cel puțin jumătate dintre unitățile private, ceea ce ar crea mai departe o presiune suplimentară pe sistemul public”.Gândiți-vă câți elevi ar fi obligați să se îndrepte către școlile de stat, ei vor avea nevoie de profesori și de condiții conforme, iar tot acest carusel va trebui suportat de stat, fiindcă nu poți lăsa copiii pe dinafară. Credem că eforturile logistice și financiare ar fi mult mai mari în timp decât dacă s-ar lua acum o serie de măsuri pentru ca învățământul privat să nu se prăbușească. Ea amintește că statul finanțează costurile de bază/elev numai pentru unitățile particulare acreditate, nu și pentru cele care sunt doar autorizate. Este vorba despre subvenții care merg către plata salariilor cadrelor didactice și pentru bunuri și servicii.ASP a făcut o notificare către Ministerul Educației, iar printre cerințe se numără:Ar fi extraordinar dacă am găsi înțelegere ca măcar una dintre propunerile noastre să fie pusă în practică, după contactele cu Ministerul Educației, cu care am constituit un grup de lucru. Luni vom începe discuțiile pentru a găsi o soluție optimă.Care este diferența între o instituție de învățământ autorizată și una acreditată? Cea autorizată are un caracter provizoriu, urmând ca la maximum doi ani după un ciclu de școlarizare să depună documentația în vederea acreditării.Obținerea acreditării presupune un drept de funcționare deplin, cu obligativitatea de a trece însă periodic prin verificări din partea statului spre a se asigura de respectarea standardelor legale.Zah punctează că “privații au făcut mereu pionierat în ce privește condițiile și organizarea, iar acum ar putea fi cu siguranță pregătiți să reînceapă activitatea la toate nivelurile mai devreme de luna septembrie, adică inclusiv pe lunile de vară, iulie, august, în cazul grădinițelor. Asta evident cu respectarea tuturor măsurilor de protecție și cu acordul părinților pentru revenirea etapizată a copiilor în școli și grădinițe”.Profesoara din Baia Mare admite și că “e normal ca părinții să fie foarte vocali și îngrijorați de starea de incertitudine. E de înțeles că fiecare familie își face socoteli de buget legate de taxele care se plătesc la unitățile private. Soluția e ca, în această perioadă, să existe comunicare, înțelegere și respect din ambele părți. Sunt multe unități care au oferit servicii online încă din prima zi după suspendarea cursurilor, trebuie să fie deschidere și în materie de flexibilitate a taxelor în această perioadă”.Zah recunoaște faptul că “au existat în țară și situații conflictuale care au escaladat, primim zilnic mesaje de la școli particulare care ne anunță alte vești proaste. Una din marile probleme pentru școlile particulare este plata chiriilor, care sunt, de obicei, foarte consistente, pentru că e vorba despre locații cu spații vaste, așa cum impune legea în materie de standarde de funcționare”.Fondatoarea Școlii Internaționale Baia Mare susține că multe dintre unități nici nu fac vreun profit semnificativ: “E dureros dacă-și închipuie cineva că aceste școli particulare funcționează doar pentru profit. Majoritatea au fost deschise și trăiesc din dragoste pentru copii. Eu, de exemplu, mă simt profesor din vocație, am fost dispusă să sacrific inclusiv patrimoniul familiei pentru a se întâmpla Școala de la Baia Mare, unde e o investiție perpetuă, un sac fără fund”.Sperăm să fim auziți și înțeleși. E un strigăt de ajutor, care am vrea să nu se dovedească în van. Dacă lucrurile nu se vor mișca, mulți din sistemul privat nu vor supraviețui, din păcate.Monica Anisie, noi detalii despre cum se vor da bacalaureatul și Evaluarea Națională. „Calendarul va fi prezentat săptămâna viitoare”Libertatea a vorbit cu DJ-ul din Vama Veche care l-a impresionat pe Marcel Vela: ”Răbdare, că marea vă așteaptă, promit să nu plece de aici!”Aeroportul din Hong Kong testează cabine de dezinfectare care ar putea fi utilizate pentru pasageri"
9,04 mai 2020 09:04,"În jur de 250.000 de elevi din România nu au acces la internet şi la tehnologie, pentru a face şcoala online","Ministrul educaţiei, Monica Anisie, a declarat duminică, la Digi 24, că potrivit unei estimări preliminare, aproximativ 250.000 de elevi din România nu au acum acces la tehnologie și, deci, nu pot desfășura cursuri online.De Valentina Postelnicu, Luni, 04 mai 2020, 09:04 Ministrul a precizat că, în cazul acestor elevi, școlile și inspectoratele trebuie să găsească alte soluții până la încheierea anului școlar, pe 12 iunie. În plus, până la toamnă, la începerea noului an școlar, ministerul ar trebui să facă achiziții și să le asigure și lor acces la internet. “Avem în sistemul de educaţie peste trei milioane de elevi şi avem în jur de 250.000 de elevi care nu au acces la tehnologie. Pentru aceştia, Ministerul Educaţiei se pregăteşte să intervină pentru ca la toamnă, dacă există din nou o astfel de situaţie, să nu mai fim puși în fața unei asemenea situații”, a declarat ministrul educaţiei. Monica Anisie a spus că în urmă cu două, trei săptămâni, înainte de vacanţa de Paşte, Consiliul Naţional al Elevilor a venit şi a spus că 60% dintre elevi au participat la lecţiile online. “Am avut şi eu această curiozitate să văd câţi anume dintre elevi participă la aceste cursuri, de aceea le-am solicitat colegilor mei din inspectoratele şcolare să prezinte o situaţie acum, după această instrucţiune, să vedem dacă s-au îmbunătăţit sau nu participările elevilor”, a spus Monica Anisie.Ministrul a afirmat că luni, la ora, 9.00 va avea o videoconferință cu inspectorii școlari. Preşedintele Klaus Iohannis a anunţat, recent, că elevii nu vor mai reveni, în acest an şcoar, la cursuri, mediile urmând a fi închise în baza situaţiei de până în luna martie, când şcolile s-au închis, din cauza epidemiei de coronavirus."
10,02 mai 2020 08:49,"Actrița Halle Berry, despre problemele pe care le are cu copiii ei care fac școală online: “Trebuie să pun biciul, ca să facă lecțiile!”","Halle Berry, 53 de ani, a dat dovadă de o sinceritate totală când a vorbit despre modul în care se ocupă educația copiilor săi în timpul carantinei: “E un coșmar pentru mine”.De Mihai Toma, Sâmbătă, 02 mai 2020, 08:49 Criza coronavirusului la nivel mondial a blocat în casă milioane de copii. Severitatea pandemiei și limitarea circulației populației au dus la închiderea școlilor, iar elevii au fost obligați să-și facă lecțiile de acasă, sub forma școlii online. Când ai copii mici, e cumva și mai dificil, spune Halle Berry, care trebuie să aibă grijă ca micuții ei să își facă temele primite de la profesori.Într-un interviu prin Zoom pentru Entertainment Tonight, de la postul CBS, întrebată despre cum e nevoie să fie “profesoara copiilor”, Berry a răspuns sincer: “Este un coșmar pentru mine. Un adevărat coșmar. Ei nu învață cu adevărat nimic și este foarte greu să-i țin conectați la lecții”. Berry are doi copii, Nahla Aubry, 12 ani, şi Maceo Martinez, 7 ani. Fata cea mare provine din relaţia cu modelul candian Gabriel Aubry, 41 de ani, iar băiatul este fructul mariajul cu actorul francez Olivier Martinez, 52 de ani, cu care Halle a fost căsătorită între 2013 şi 2016.În ciuda provocării, actrița a recunoscut că se simte foarte fericită să poată petrece mai mult timp cu copiii ei.“Când nu pun biciul pe ei ca să-și facă lecțiie, facem lucruri ca o familie. E un timp minunat, pe care, în mod normal, nu l-am avea”, a spus Halle.Purtatul măștilor de protecție ne poate afecta pielea feței. Un medic specialist ne spune ce ar trebui să facemMisterul decesului 540. O femeie de 31 de ani din Mehedinţi a fost pusă de DSP pe lista deceselor de COVID-19, deși pe certificatul constatator scrie “pneumonie lobară”Monica Anisie anunță că școlile pot rămâne închise și în septembrie. “Trebuie să fim pregătiți”"
11,02 mai 2020 08:40,Monica Anisie anunță că școlile pot rămâne închise și în septembrie. “Trebuie să fim pregătiți”,"Monica Anisie, ministrul educației, nu exclude varianta ca școlile să rămână închise și în luna septembrie, în contextul pandemiei de coronavirus.De Ciprian Iana, Sâmbătă, 02 mai 2020, 08:40 Ministrul educației speră însă ca până în toamnă toții copiii din România să poată avea acces la tehnologie.Dacă cumva, Doamne fereşte!, ne vom întâlni cu aceeaşi situaţie pe care o avem astăzi în septembrie, atunci trebuie să fim pregătiţi. Să nu mai existe ceea ce este astăzi.Aceasta a adăugat: “Pentru că, haideţi să fim sinceri, am fost puşi într-o situaţie cu care România nu s-a mai întâlnit şi nimeni în lume nu s-a mai întâlnit. Prin urmare, a trebuit să luăm măsuri într-un moment de criză”.Monica Anisie a dezvăluit faptul că Ministerul Educației va pregăti și lecții filmate pentru toate clasele.“Sperăm ca în toamnă să avem puse la punct toate lecțiile. Înregistrăm pentru toate clasele și la acele materii la care putem face lucruri interesante pentru elevi. Foarte greu am putut identifica și spații în care să filmăm. Sperăm ca din momentul în care nu vom mai avea stare de urgență să putem să ne întâlnim și să facem filmările”, a spus Anisie.În acest an școlar, cursurile nu vor mai fi reluate pe 2 iunie decât pentru elevii din anii terminali (clasele a VIII-a și a XII-a) în vederea pregătirii evaluării naționale, respectiv, bacalaureatului, însă în anumite condiții.Evaluarea natională va începe pe 15 iunie, iar bacalureatul va începe pe 22 iunie cu probele scrise și va continua cu probele de competență.Mii de oameni au format cozi de kilometri pentru a primi ajutoare alimentare în Africa de SudPrognoza meteo pentru 2 mai. Vreme instabilă, cu averse și descărcări electriceLIVE UPDATE Coronavirus în lume | India a depăşit China la numărul de cazuri de contaminare cu Covid-19"
12,29 aprilie 2020 15:55,"Școala la distanță este discriminatorie, pentru că jumătate din elevi nu au acces la internet. Argumentele profesorului Mircea Coșea","Jumătate din elevii din România nu au acces la internet, în condițiile în care școlile rămân închise iar cursurile vor continua online din cauza epidemiei de coronavirus. Analistul Mircea Coșea, profesor și fost ministru, atrage atenția că elevii care nu au posibilitatea să ia parte la lecțiile online sunt discriminați.De Mihai Niculescu, Miercuri, 29 aprilie 2020, 15:55 Măsura menținerii închiderii școlilor nu îi tratează egal pe elevi și studenți, din cauza accesului inegal la internet, astfel că anul de învățământ este compromis, consideră Mircea Coșea, profesor de economie.Elevii şi studenţii care nu au, însă, acces la Internet sunt discriminaţi şi vor avea o pregătire şcolară deficitară, cu lacune. Iar lacunele în pregătirea şcolară înseamnă lacune în investiţii, a explicat Mircea Coșea, potrivit publicației Ziarul Financiar.În România sunt 3,5 milioane de elevi si studenţi.„Dacă ne uităm la gradul de acoperire cu internet al României, vedem că el este pe ultimul loc în UE şi se opreşte cam la 35-48%. În restul ţării, ai o populaţie şcolară care nu are niciun fel de acces la învăţământul prin teleşcoală. Deci i-ai eliminat din oficiu. Din oficiu, ai creeat o discriminare care va dura pe termen lung. Este un an pierdut pentru generaţiile care sunt acum în sistemul preşcolar- preuniversitar”, a explicat Mircea Coşea.Chiar dacă România este pe locul doi în lume la viteza de acces la internet, gradul de penetrare al rețelelor este deficitar. În ţară, doar 54,4% din gospodării sunt conectate la Internet. Din acestea, 70,9% se află în oraş, potrivit datelor INS.În statele vestice, precum Suedia, procentul celor care au acces la internet se ridică la 96%, în Germania – 95%, iar în Spania – 91%. La nivelul Uniunii Europene, media gospodăriilor cu acces la internet este de 90%.Sursa foto: Pexels"
13,28 aprilie 2020 12:52,"Părinţii nu au cu cine să îşi lase copiii, după 15 mai. PSD cere Guvernului să reglementeze situaţia","PSD a anunţat, marţi, că dacă Guvernul nu ia măsuri în cazul părinţilor care, după data de 15 mai, când expiră starea de urgenţă, nu vor avea cu cine să lase copiii în casă, va acţiona pentru adoptarea rapidă a unui act normativ în Parlament.De Valentina Postelnicu, Marți, 28 aprilie 2020, 12:52 „Părinţii nu au cu cine să lase copiii acasă. Pentru că şcolile sunt închise. Guvernul PNL trebuie să ia măsuri urgente să ajute părinţii. Interesat doar de sondaje de opinie, Guvernul PNL a uitat – din nou – de românii care au copii şi care nu au în grija cui să îi lase. Nu a luat în calcul niciun moment faptul că odată cu ridicarea stării de urgenţă, pe 15 mai, nu mai pot fi acordate compensaţii părinţilor care rămân acasă pentru a avea grijă de copiii minori. After-school-ul sau grădiniţa nu mai sunt soluţii în acest an. Pentru că unităţile de învăţământ rămân închise. Să fie lăsaţi în grija bunicilor, nici gând, pentru că riscul să îi infecteze este prea mare”, spune PSD într-un mesaj pe Facebook.Social-democraţii afirmă că este clar pentru toată lumea, „mai puţin pentru Guvernul Orban”, că este nevoie acum de măsuri în sprijinul părinţilor.„Dacă Guvernul Orban va ignora şi această problemă, PSD va acţiona pentru adoptarea rapidă a unui act normativ în Parlament, care să permită părinţilor să stea acasă pentru a-şi supraveghea copiii până la redeschiderea unităţilor de învăţământ”, mai spun cei de la PSD. Recent, Guvernul a decis că părinții care stau acasă cu copiii în vârstă de până la 12 ani după instituirea stării de urgență, vor beneficia de zile libere și în timpul vacanțelor școlare. Guvernul a emis un act normativ în acest sens, pentru a rezolva problema vacanţei de Paşte, când părinţii nu mai puteau rămâne în concediu plătit de stat. Cu toate acestea, preşedintele Klaus Iohannis, luni, a anunţat că elevii nu vor mai reveni la cursuri, în acest an şcolar. Astfel, după 15 mai, când expiră decretul privind starea de urgenţă, şi până pe 12 iunie, părinţii nu mai pot primi cei 75% din salariu, pentru a sta acasă cu copiii."
14,27 aprilie 2020 16:00,"Consiliul Național al Elevilor: Dacă Ministerul Educației nu va asigura învățământul online pentru toți elevii, vom acționa în instanță","Consiliul Național al Elevilor a înaintat, luni, o plângere prealabilă la adresa Ministerului Educației, pe motiv că ordinul emis săptămâna trecută de instituție, pentru reglementarea învățământului online, îi discriminează pe elevii care n-au acces la dispozitive și internet.De Florinela Iosip, Luni, 27 aprilie 2020, 16:00 „E vorba de o plângere prealabilă realizată în temeiurile legale la legea contenciosului administrativ. Am început cu plângerea prealabilă, pentru că așa e procedura. Noi o să acționăm pe toate fronturile pentru abrogarea acestui ordin de ministru“, a declarat pentru Libertatea Antonia Pup, președintele Consiliului Național al Elevilor (CNE).„În continuare, Ministerul Educației nu are nici o poziție față de propunerile noastre. Noi ne dorim ca elevii din mediile dezavantajate să nu rămână în urmă. Trebuie să cerem dreptate, chiar dacă va trebui să o facem în instanță“, a adăugat reprezentantul elevilor.Zilele trecute, Ministerul Educației și Cercetării a emis un ordin prin care instituia, printre altele, obligația tuturor elevilor de a participa la ore în mediul online, fără a le pune la dispoziție și instrumentele necesare, reclamă CNE.„Sute de mii de elevi din România se află în imposibilitatea de a accesa resurse educaționale online, fiind lăsați în afara sistemului de învățământ“ Consiliul Național al Elevilor.Reprezentanții elevilor subliniază că România este statul european cu cel mai mare nivel al riscului de sărăcie sau excluziune socială în rândul copiilor. Peste 38% dintre copiii României sunt în risc de sărăcie sau excluziune socială.Ordinul ministrului Educației nr. 4135/2020 limitează dreptul la educație nu doar pentru cei 300.000 de elevi din comunitățile dezavantajate, ci pentru toți elevii care nu au confortul de a participa la cursurile online din diverse motive. Din acest motiv, Consiliul Național al Elevilor a formulat o plângere prealabilă adresată Ministerului Educației și Cercetării, prin care solicită abrogarea OMEC nr. 4135/2020, în temeiul Legii nr. 554/2004 privind contenciosul administrativ. Acțiunea întreprinsă de structura noastră survine dintr-o necesitate, fiind motivată de măsurile discriminatorii adoptate recent de minister.Încă de la începutul lunii martie, când cursurile au fost suspendate din cauza crizei provocate de COVID-19, CNE a înaintat propuneri către Ministerul Educației și Cercetării pentru garantarea accesului la educație, dar acestea nu au fost luate în seamă de către Ministerul Educației."
15,27 aprilie 2020 14:15,Elevii nu se întorc la școală în acest an școlar. Cum se vor încheia mediile,"Preşedintele Klaus Iohannis a anunţat că școlile, grădinițele și universitățile nu se vor mai redeschide în actualul an şcolar.De Cristian Otopeanu, Luni, 27 aprilie 2020, 14:15 Totodată, Klaus Iohannis a spus că anul şcolar se va încheia pe 12 iunie, iar până atunci vor continua formele de învăţământ la distanţă. „S-a decis astăzi ca pentru majoritatea elevilor, în acest an şcolar, grădiniţele, şcolile şi universităţile să nu se mai redeschidă. Deci, elevul, studentul nu se va mai întoarce fizic la cursuri. Anul şcolar se va termina pe 12 iunie. Până atunci, vor continua formele de învăţământ la distanţă. Până atunci vor avea mediile încheiate cu notele de până acum”, a spus Klaus Iohannis.Grădiniţele, şcolile, universităţile se vor redeschide în septembrie, când începe noul an şcolarPreşedintele României a adăugat că vor fi şi excepţii, adică elevii din clasele terminale „vor putea reveni la şcoală, între 2 şi 12 iunie, pentru a se pregăti pentru examenele naţionale”.”În această situaţie, normele de distanţare pot fi respectate. Vor fi maximum 10 elevi într-o sală de clasă, vor sta maximum 2-3 ore acolo şi se vor pregăti pentru examenele naţionale”, a spus Iohannis.„Evaluarea Naţională şi Bacalaureatul se vor organiza aşa cum au fost ele planificate, însă cu respectarea unor reguli foarte stricte de distanţare: vor sta la distanţă mare, vor intra pe un coridor şi vor ieşi pe alt coridor, se vor face dezinfecţii regulate, se va măsura temperatura tuturor celor care intră în şcoală”, a mai explicat şeful statului.Cum a ajuns un clip cu o pisică speriată de Iohannis să se viralizeze pe Facebook. Explicațiile celui care a creat trucajulCartea a rămas un lux pentru copiii din satul lui Moromete. Orele obligatorii online la Siliștea-Gumești: „Mă duc la un coleg care are Internet şi îmi iau temele”Mărturii despre pandemia de COVID-19 în Israel: Cum se fac testele ”drive-in”, fără să cobori din mașină și cum e carantina la un hotel 5 stele"
16,27 aprilie 2020 14:05,Structura anului școlar 2019-2020. Cursurile se reiau în septembrie,"Structură an școlar 2019-2020. Semestrul al 2-lea se încheie în data de 12 iunie 2020. Află ultimele știri despre închiderea școlilor ca urmare a epidemiei de coronavirus din România.De Ioana Tomescu, Camelia Diaconu, Alina Serea, Luni, 27 aprilie 2020, 14:05 Anul școlar 2019-2020 a început pe 9 septembrie 2019 și se va termina pe 12 iunie 2020. UPDATE 27 APRILIE – Şedinţă la Palatul Cotroceni, de la ora 12:00, pentru măsurile privind epidemia de COVID-19. La discuţii participă şi ministrul educaţiei, Monica Anisie. La finalul ședinței, președintele României a susținut o declarație de presă. UPDATE 22 APRILIE – Ministerul Educaţiei a emis ordinul de ministru privind organizarea cursurilor în perioada în care acestea sunt suspendate din cauza coronavirusului. Prezența online la cursuri a elevilor și a cadrelor didactice va fi monitorizată de unitățile de învățământ.Update 21 aprilie – Nelu Tătaru, ministrul sănătății, a anunțat că guvernul ia în calcul redeschiderea școlilor la sfârșitul lunii mai, cel mai devreme, sau la începutul lunii iunie, cel mai târziu. Însă ca școlile să se redeschidă este necesară ridicarea stării de urgență, care expiră pe 15 mai Update 7 aprilie, ora 14:10 – Ministrul Educației, Monica Anisie, a declarat astăzi că data exactă privind reluarea cursurilor se va stabili în funcție de evoluția pandemiei de coronavirus din România și în funcție de deciziile Comitetului Național pentru Situații de Urgență. Scenariul de lucru prevede reluarea cursurilor în învățământ după încetarea stării de urgență și asigurarea tuturor măsurilor pentru ca toată lumea să fie în siguranțăCiteşte întreaga ştire aici: Ministrul Educației, Monica Anisie, declarații despre reluarea cursurilor Update 2 aprilie – Ministrul educației va anunța săptămâna viitoare ce se va întâmpla cu examenele de evaluare națională și de bacalaureat pe care urmează să le susțină elevii claselor a VIII-a și a XII-a. „Înghețarea anului școlar nu se ia în calcul sub nici o formă” a dat asigurări Monica Anisie.Citeşte ştirea aici.Update 17 martie: Ministrul Educației a dat asigurări că anul școlar 2019 -2020 nu se îngheață pe fondul pandemiei de coronavirus. În ceea ce privește structura anului școlar 2019-2020, Monica Anisie a anunțat că specialiștii din ministerul Educației discută zilele acestea strategia de urmat.Update 16 martie, ora 10.46: Ministrul Educației, Monica Anisie, a declarat că școlile vor rămâne închise în perioada în care România se afla în stare de urgențăUpdate 11 martie – Toate școlile și grădinițele din țară se închid de miercuri, 11 martie, până pe 22 martie. Perioada poate fi prelungită, în funcție de situație. Decizia a fost luată în ședința Comitetului Național pentru Situații de Urgență.Update 9 Martie 2020, ora 14:30 – Ministrul Educației, Monica Anisie, a decis, în urma unei discuții cu inspectorii școlari, să suspende toate olimpiadele școlare județene care urmau să se desfășoare în perioada următoare, pentru a preveni răspândirea coronavirusului.Cursuri semestrul I – prima zi de școală este luni, 9 septembrie 2019, primul semestru încheindu-se vineri, 20 decembrie 2019.În perioada 26 octombrie – 3 noiembrie 2019, clasele din învăţământul primar şi grupele din învăţământul preşcolar sunt în vacanţă.Vacanta de iarna 2019-2020 – sâmbătă, 21 decembrie 2019 – duminică, 12 ianuarie 2020.Cursuri semestrul al II-lea – luni, 13 ianuarie 2020 – vineri, 3 aprilie 2020;Vacanţa de primăvară (Paște)– sâmbătă, 4 aprilie 2020 – marți, 21 aprilie 2020;Cursuri – miercuri, 22 aprilie 2020 – vineri, 12 iunie 2020.Vacanţa de vară – sâmbătă, 13 iunie 2020 – data din septembrie 2020 la care vor începe cursurile anului şcolar 2020 – 2021În structura anului școlar 2019-2020, programul național „Şcoala altfel” se va desfășura în perioada 7 octombrie 2019 – 29 mai 2020, pe o perioadă de 5 zile consecutive lucrătoare, a căror planificare se află la decizia unității de învățământ.Totodată, Ministerul Educației propune ca lucrările scrise semestriale (tezele) să se susțină după parcurgerea programei școlare, cu cel puțin 3 săptămâni înainte de finalul semestrului.Potrivit unui calendar specific, olimpiadele școlare se organizează, în general, în perioada vacanței de primăvară.Structura anului școlar 2019 – 2020 propusă de Ministerul Educației prevede că anul școlar pentru profesori începe pe data de 2 septembrie 2019 și se încheie pe data de 31 august 2020. În felul acesta, pentru profesori, anul școlar va avea 35 de săptămâni de cursuri, respectiv 169 de zile lucrătoare.5 iunie 2020: Se vor încheia cursurile pentru clasa a VIII-a2 – 5 iunie 2020: Înscrierea absolvenților în vederea participării la EN VIII15 iunie 2020: Limba şi literatura română17 iunie 2020: Matematică18 iunie 2020: Limba şi literatura maternă (pentru elevii care au studiat această disciplină).22 iunie 2020 (până la ora 12:00): Afișarea rezultatelor22 iunie 2020 (intervalul orar 14:00 – 20:00): Înregistrarea contestațiilor27 iunie 2020: Afișarea rezultatelor finale.Zile libere 2020 – calendar sărbători legale, calendar vacanțe în anul 2020"
17,27 aprilie 2020 09:54,Propuneri pentru reluarea cursurilor: întâi revin elevii din clasele a VIII-a și a XII-a; clasele I-V nu se întorc până în toamnă,"Inspectoratul Școlar al Municipiului Bucureşti (ISMB) a transmis Ministerului Educației propuneri pentru reluarea cursurilor preuniversitare. Una dintre ele prevede ca în primele două săptămâni să revină doar elevii claselor a VIII-a şi a XII-a.De Florinela Iosip, Cristian Otopeanu, Luni, 27 aprilie 2020, 09:54 UPDATE Ora 13:15 Luminiţa Barcari, secretar de stat în Ministerul Educaţiei, a explicat pentru Libertatea că propunerile ISMB vor fi luate în calcul, alături de cele ale tuturor inspectoratelor, iar decizia finală se va lua abia după ce va fi consultat şi Ministerul Sănătăţii„Vom analiza respectivele sugestii şi propuneri din partea tuturor inspectoratelor, nu doar a celor venite din partea ISMB. De asemenea, vom ţine cont şi de recomandările specialiştilor din Ministerul Sănătăţii”, a explicat secretarul de stat în Ministerul Sănătăţii pentru Libertatea.Luminiţa Barcari a precizat că examenele naţionale, inclusiv Bacalaureatul 2020, „se vor susţine, dar nu putem spune în acest moment data. Bineînţeles, trebuie modificată metodologia, astfel încât să ţinem cont de recomandările specialiştilor din Ministerul Sănătăţii”.În documentul care poate fi consultat la finalul articolului se menţionează o serie de propuneri, astfel: Documentul este o sinteză a propunerilor directorilor de școli consultați de inspectoratul școlar. El constituie baza pentru care urmează să realizăm niște propuneri concrete Totodată, şi în privinţa examenului de bacalaureat 2020 au fost făcute mai multe propuneri de către ISMB, printre care:Cum a ajuns un clip cu o pisică speriată de Iohannis să se viralizeze pe Facebook. Explicațiile celui care a creat trucajulCartea a rămas un lux pentru copiii din satul lui Moromete. Orele obligatorii online la Siliștea-Gumești: „Mă duc la un coleg care are Internet şi îmi iau temele”Mărturii despre pandemia de COVID-19 în Israel: Cum se fac testele ”drive-in”, fără să cobori din mașină și cum e carantina la un hotel 5 stele"
18,24 aprilie 2020 16:10,Mai bine de jumătate dintre elevii din întreaga lume care ar trebui să facă cursuri online în carantină nu au un calculator,"Un raport recent UNESCO arată că, pentru o mare parte dintre elevii și studenții din întreaga lume, cursurile online sunt un lux în lipsa unui calculator la domiciliu sau a conexiunii de internet.De Tibi Puiu, Vineri, 24 aprilie 2020, 16:10 Chiar și pentru profesorii din țările cu infrastructură fiabilă de tehnologie de informații și comunicare (TIC), tranziția rapidă la studiile online a fost una dificilă.„Pentru profesorii din regiuni în care TIC și alte metodologii la distanță sunt mai puțin disponibile, tranziția a fost chiar mai dificilă sau imposibilă”, se mai arată în document. În total, aproximativ 826 de milioane de studenți nu au un computer de acasă, iar aproximativ 706 milioane nu au conexiune la internet, ceea ce face imposibilă accesarea „învățării la distanță”.Școlile și universitățile sunt închise în 191 de țări din întreaga lume. Având atât de mulți studenți incapabili să țină pasul cu studiile, UNESCO susține că prăpastia dintre bogați și săraci va deveni și mai adâncă.Disparitățile sunt deosebit de acute în țările cu venituri mici: în Africa sub-sahariană, 89 la sută dintre cursanți nu au acces la calculatoarele personale, iar 82 la sută nu au acces la internet.Deși s-ar putea să nu aibă calculatoare sau chiar electricitate, este adevărat că mulți au smartphone-uri low-cost cu conexiune la internet. Cu toate acestea, aceste dispozitive nu sunt adecvate pentru învățare și nici lățimea de bandă a internetului nu este suficient de mare pentru a susține streaming și alte activități de studiu online. În plus, 56 de milioane de studenți – jumătate dintre aceștia trăind în Africa sub-sahariană – nu au acces la rețele mobile pentru internet. Știm acum că predarea și învățarea continuă nu se pot limita la mijloace online.„Trebuie să susținem și alte alternative, inclusiv utilizarea emisiilor de radio și televiziune comunitare și creativitatea în toate modurile de învățare”, mai spune acesta. Libertatea a prezentat recent un studiu realizat de Institutul de Științe ale Educației (ISE) și trei universități de stat care a concluzionat că în România:Anterior, ministrul educației, Monica Anisie, a declarat că peste 60% dintre elevi au acces la educație online, ceea ce ar fi imposibil de realizat având în vedere rezultatele prezentate de studiul ISE. Anisie făcea referire la un sondaj informal făcut pe Facebook, unde toți respondenții evident că au acces la internet. În acest sondaj pe Facebook, doar 11% dintre respondenți sunt din mediul rural, pe când jumătate dintre toți școlarii în clasele I-VIII învață în rural. Deci aceștia sunt extrem de subreprezentați de sondajul prezentat de doamna ministru. Pe 22 aprilie, Ministerul Educației a emis un ordin de ministru privind organizarea cursurilor în perioada de carantină. Printre altele, prezența online la cursuri a elevilor și cadrelor didactice devine obligatorie, iar părinții sau tutorele legal al elevilor sunt obligați să asigure accesul copiilor la învățarea online. Cu alte cuvinte, părinții ar fi obligați să cumpere din propriile fonduri calculatoare și abonamente la internet pentru copiii lor – tocmai acum când mulți dintre acești părinți au dificultăți economice din pricina pandemiei care a făcut ca aproximativ un milion de români să intre în șomaj tehnic. Ordinul de ministru neagă realitatea dură din România, unde lipsurile materiale sunt la ordinea zilei, adoptând măsuri care mută responsabilitatea pe umerii familiilor sărace în loc să ia măsuri care ar putea duce la îmbunătățiri reale. LIBERTATEA PUBLICĂ ARTICOLE DE ȘTIINȚĂ. În plină criză provocată de pandemia de coronavirus, mai mult ca oricând cititorii au nevoie de informație științifică de calitate, prezentată limpede. Libertatea a deschis o serie de colaborări cu jurnaliștii români de la publicația ZME Science, o platformă independentă de jurnalism de știință, alcătuită din experți care, în mod obișnuit, relatează pentru publicul avizat din străinătate. Ei scriu, în fiecare zi, mai multe articole în Libertatea. bazate pe cele mai recente date și studii despre epidemie. Băiatul din Lipnița care i-a transmis ministrului educației că vrea să învețe a primit laptop și internet. „Mi-era tare frică să nu uite toată lumea de mine”"
19,24 aprilie 2020 16:00,"Când Ministerul Educației se spală pe mâini de elevii și profesorii fără internet, digitalizarea nu-i mană cerească","Ordinul dat de ministrul educației, care obligă părinții să ia măsurile necesare pentru a asigura accesul copiilor la învățământul online, continuă să stârnească reacții printre comentatorii Libertatea. După Oana Moisil, și Laura Ștefănuț reproșează Guvernului că le promite elevilor calculatoare, dar nu suflă o vorbă despre lipsa accesului la internet pentru mulți dintre aceștia. În aceste condiții, discrepanțele dintre oameni cresc.Vineri, 24 aprilie 2020, 16:00 Ministerul educației a lansat în 22 aprilie un comunicat de presă, în care nu ne spune cât acces au copiii din România la educație online, fie că este vorba de spațiu de lucru, internet, aparatură. Nu ne spune câți profesori au nevoie de abonamente cu trafic de date. În schimb, pune bunul mers al educației online în sarcina “inspectoratelor școlare în colaborare cu unitățile de învățământ și cu autoritățile locale”, care vor “identifica soluții pentru asigurarea echipamentelor informatice și a conectării la internet a unităților de învățământ”. Guvernul propune un proiect pentru a susține financiar copiii să își cumpere calculatoare – proiect care, conform calendarului, va putea fi implementat între finalul lui iulie și mijlocul lui octombrie. Ce se întâmplă însă cu accesul la internet? Ce se întâmplă cu familiile sau profesorii care nu își permit abonamente la internet sau sunt în zone neacoperite? Într-o țară în care sunt rapoarte care arată că o treime din copii trăiesc la pragul sărăciei și peste 100.000 se duc flămânzi la culcare, guvernul mai ratează o ocazie de a face ceva semnificativ pentru elevi.În loc să ofere niște promisiuni goale și eventual câte un calculator la finalul verii, era un moment oportun să evalueze situația și să implementeze, măcar ca proiecte-pilot, o serie de măsuri pentru apropierea învățământului românesc de secolul XXI. Între timp, sondaje recente ne arată că învățătorii investesc din banii lor pentru predarea la distanță, în timp ce unii dintre cei mai defavorizați copii o roagă pe Monica Anisie, ministrul educației, să le dea internet ca să poată învăța. ***Estimările optimiste ne spun că doar vreo 60% dintre elevii din România pot participa eficient la cursuri online.Fiindcă sunt atâția copii care nu pot participa la educația online, cresc discrepanțele sistemice, crede profesorul Adrian Hatos, doctor în sociologie. Elevii dezavantajați rămân și mai în urmă, școlile cu puține resurse oferă și mai puține. Discrepanțele se adâncesc chiar și după o lună în care unii elevi reușesc să învețe de acasă, în timp ce alții se ocupă mai degrabă de treburile din gospodărie. Rezultatele se vor vedea cel mai bine la Evaluarea Națională, crede Hatos. Sociologul a făcut un sondaj în luna aprilie în rândul profesorilor. A reieșit că în jur de 90% din ei au telefoane inteligente și calculatoare, însă mult mai puțini abonamente de date mobile sau internet prin cablu (în jur de 70%, în mediul rural). Din sondaj mai reiese că jumătate dintre profesorii care au răspuns la chestionar făcuseră anumite investiții pentru a putea comunica la distanță cu elevii – spre exemplu, au cumpărat scanere. Peste 80% dintre cadrele didactice, atât din mediul rural, cât și urban, spun că nu au făcut cursuri pentru predarea la distanță. Dar chiar dacă dascălii au aptitudini pentru predarea online, ce se întâmplă cu acei elevi ai lor care nu au condiții pentru învățarea la distanță? Starea de urgență se va ridica, dar problemele vor rămâne, unele amplificate. Revoluția digitală nu este vreo mană cerească ce se va așterne natural peste România. Numeroase studii arată că digitalizarea poate mări discrepanțele dintre oameni, în funcție de acces, competențe și modul de a utiliza noua tehnologie. Digitalizarea în educație tinde să fie privită cum erau văzute rețelele sociale pentru democrație – o soluție, un combustibil. Însă eșecul unor mișcări precum Primăvara Arabă și succesul unor campanii precum Brexit sau alegerea lui Trump au temperat optimismul față de social media. Internetul, digitalizarea, rețelele sociale, toate sunt instrumente care ajung să ne oglindească societățile mai mult decât să le salveze. Sunt doar niște instrumente, pe atât de bune, pe cât sunt societățile în care apar. foto: Hepta"
20,24 aprilie 2020 12:49,"Fostul ministru Remus Pricopie crede că redeschiderea școlilor este un scenariu nerealist și propune un plan B, cu examene naționale în sistem digitalizat și teste de tip TOEFL","Ministerul Educației trebuie să aibă un optimism moderat când vorbește de redeschiderea școlilor și universităților pe 16 mai și susținerea examenelor naționale în sistem clasic, pentru că informațiile publice despre evoluția cazurilor de coronavirus arată că acesta este acum un scenariu nerealist, spune Remus Pricopie, rectorul SNSPA și fost ministru al Educației.De Livia Ispas, Vineri, 24 aprilie 2020, 12:49 ”Declaraţia ministrului Educaţiei, potrivit căreia examenele naţionale vor avea loc mi se pare un angajament riscant, mai ales că vorbim de peste 330.000 de elevi (clasele a VIII-a şi a XII-a) care ar trebui să parcurgă, timp de mai multe zile, toate probele acestui examen în spaţii închise şi nepregătite pentru măsuri de protecţie împotriva COVID-19”, susține Remus Pricopie.El recomandă Ministerul Educaţiei să elaboreze şi un plan B, care ar presupune, printre altele: Fostul ministru al Educației spune că acest plan B trebuie făcut de acum, chiar dacă va rămâne doar un plan pe hârtie dacă datele din 15 mai privind situaţia pandemiei COVID-19 vor arăta atât de bine încât elevii nu vor fi expuşi unor riscuri pentru sănătatea lor şi a familiilor acestora. ”Dar dacă lucrurile nu vor sta aşa, avem nevoie de acest Plan B, care trebuie să fie simplu, clar, bine gândit, asumat din timp de toţi factorii responsabili şi comunicat public într-o manieră coordonată, la nivel guvernamental. În absenţa acestui Plan B, avem confuzie (voci oficiale care spun lucruri diferite) şi există riscul nu numai să greşim, dar chiar să plătim scump aceste greşeli”, a adăugat Pricopie.Cazul unui pacient asimptomatic, internat la Iași de aproape 6 săptămâni ridică o problemă: “Simt că încep să cedez”. Nu pot fi tratați bolnavii de COVID acasă?Ludovic Orban anunţă triaj la locul de muncă şi în şcoli, prin măsurarea temperaturii cu ajutorul termoscannerelor6 motive pentru care ordinul Ministerului Educației legat de predarea online este „o amăgire“. Ce cred elevii, părinții, profesorii și directorii de școli"
21,23 aprilie 2020 16:30,"Gabriela Firea, despre ”greșeala” de a redeschide școlile în mai: ”Cum îi obligi să poarte mască, cine îi păzește în pauze? În septembrie ar fi altceva”","Restricțiile de circulație vor fi ridicate după 15 mai, când se încheie starea de urgență, și de atunci s-ar putea redeschide și școlile, închise din 11 martie, din cauza epidemiei de coronavirus.De Adriana Nedelea, Livia Ispas, Joi, 23 aprilie 2020, 16:30 În București, sunt aproape 280 de școli gimnaziale și licee, iar în multe dintre ele, din cauza numărului mare de elevi, cursurile sunt organizate în două sau în trei schimburi.Primarul general al Capitalei, Gabriela Firea, spune, pentru Libertatea, că ar fi o greșeală să se redeschidă școlile după 15 mai, pentru că pericolul infectării cu COVID-19 nu a trecut și școlile nu sunt pregătite pentru a gestiona acum o astfel de situație.Nu cred că e oportună deschiderea școlilor și a grădinițelor imediat după 15 mai. Adică de luni, 18 mai. Ar fi un pericol foarte mare. Ar fi foarte riscant. Nu sunt indicii că s-a stabilizat virusul. Ar fi o mare greșeală. Pentru septembrie e altă situație, altă discuție. Edilul spune că până în septembrie ar putea fi făcute pregătiri pentru dotarea unităților de învățământ cu tunuri dezinfectante la intrare și ar putea fi puși elevii de la clasa a 7-a în sus să poarte măști de protecție. La clasele mici, e aproape imposibil să poți obliga un copil să poarte o mască, e foarte dificil, ei sunt foarte activi. Plus, nu au cum să păstreze distanța impusă pentru a nu transmite virusul, susține primarul Capitalei.”Am putea vorbi de contaminarea lor foarte rapidă. Ei pot face o formă ușoară, dar pot transmite cadrelor didactice, părinților, bunicilor”, adaugă Firea.Primarul mai spune că și dacă elevii vor purta măști și vor fi supravegheați în timpul orelor, nu pot fi urmăriți și ce fac în pauze, pe holuri sau în curtea școlii. Când merg pe hol în pauză sau când merg în curte, cine să îi păzească? Doar n-o să aducem poliția să păzească elevii. Iar cadrele didactice vor fi insuficiente, pentru a sta aproape de fiecare grup de trei elevi.Și organizarea din școală pentru a aduce elevi pe rând este aproape imposibil, pentru că acum sunt multe școli în care elevii învață în trei schimburi.”Sunt clase cu spații restrânse, cu peste 30 de elevi. Așa e în toate orașele din țară. Ar fi imposibil ca într-o clasă de dimensiuni normale să chemi doar 10 elevi, atât cât ar trebui. Pe ce perioadă s-ar întinde procesul de învățare?”, mai spune Firea.Primarul spune că nu știe care va fi decizia Guvernului, dar are certitudinea că ar fi greșită redeschiderea școlilor din luna mai și crede că situația școlară poate fi încheiată pe baza notelor date până acum. ”Cred că se pot găsi soluții pentru încheierea anului școlar pe baza mediilor și a notelor din perioada anterioară. Pentru elevii care se pregătesc pentru bacalaureat și intrarea la facultate, de asemenea, se pot găsi soluții online”, adaugă Firea.”Orice decizii se iau, trebuie să se țină cont de realitate”, precizează primarul.Bucureștiul are al doilea cel mai mare număr de cazuri de coronavirus, după Suceava. Primul caz de coronavirus în București a fost confirmat în 7 martie și de atunci numărul a ajuns la 1.100, 10% din totalul pacienților cu COVID-19 din România. Primarul spune că nu toți pacienții cu COVID-19 din București sunt locuitori ai Capitalei.”Cazurile din București sunt raportate la întreaga țară. Doar o parte dintre aceste persoane sunt bucureșteni, restul sunt oameni care au venit în România prin București, au stat în carantină, li s-au făcut teste, au fost internați”, explică Firea.Ea spune că numărul cazurilor de coronavirus ar fi fost poate fi mai mic dacă s-ar fi luat decizia ca la toate granițele să fie amplasate spitale de campanie și toți cei care intrau în țară ar fi rămas în acele zone pentru a fi carantinați și tratați pe loc.”Cu siguranță s-ar fi limitat răspândirea virusului în București și în întreaga țara. Dar e greu să ne arătăm acum viteji după război. Nu pot eu să critic pe nimeni, poate au existat motivații. Nu vreau să mă înscriu în rândul celor care stau pe margine și critică. Dar ar fi fost o inițiativă care ar fi blocat răspândirea coronavirusului”, susține Firea.Primarul mai spune că acum avem puține cazuri pentru că se fac puține teste comparativ cu alte țări. O analiză ar trebui făcută la finalul verii, după ce se vor face teste pe scară extinsă. ”Testarea largă la care încă visăm e deocamdată o utopie, aici nu înțeleg de ce s-a mers pe această variantă”, adaugă Firea.Proiectul, amplu criticat și pentru modul în care a fost gândită testarea celor 10.000 de pacienți, dar și pentru că testele erau făcute la Institutul ”Matei Balș”, a fost oprit de ministrul Sănătății.Primarul Capitalei spune că testarea a fost inițiată ca proiect-pilot de către Institutul Național de Boli Infecțioase ”Matei Balș”, iar municipalitatea și cele șase primării de sector susțineau doar logistic proiectul. Firea precizează că nu s-a renunțat la acest proiect, dar că debutul și rezultatele vor fi anunțate de managerul institutului, Adrian Streinu-Cercel.”Am auzit deja comentarii malițioase că primarii se pricep la toate, inclusiv la medicină. Nu mă pricep la medicină, dar trebuie să susținem toate proiectele bune ale medicilor. Sigur va avea loc, e un proiect foarte necesar, vom afla ce măsuri administrative putem lua după ce aflăm că persoane care nu au simptome sunt de fapt pozitive la testul PCR”, adaugă Firea. Nelu Tătaru l-a demis pe Streinu-Cercel de la șefia comisiei științifice din Ministerul Sănătății. Adriana Pistol i-a luat locul6 motive pentru care ordinul Ministerului Educației legat de predarea online este „o amăgire“. Ce cred elevii, părinții, profesorii și directorii de școliRaed Arafat are 7 funcții în Starea de Urgență: a aprobat transportul lui Pimen cu elicopterul SMURD, decide stocurile medicale de urgență și avizează angajările din spitale"
22,23 aprilie 2020 14:15,"6 motive pentru care ordinul Ministerului Educației legat de predarea online este „o amăgire“. Ce cred elevii, părinții, profesorii și directorii de școli","Lipsa accesului la internet și calculatoare în rândul elevilor și cadrele didactice nepregătite sunt printre motivele pentru care ordinul emis miercuri de Ministerul Educației, pentru predarea online, nu va putea fi aplicat, după cum au explicat principalii actori din educație pentru Libertatea.De Florinela Iosip, Joi, 23 aprilie 2020, 14:15 În contextul în care 64% dintre elevi duc lipsa unui calculator, tabletă sau telefon și au acces limitat la Internet, predarea online este imposibil să ajungă în toate casele din România. Așadar, ordinul emis miercuri de Ministerul Educației pentru reglementarea învățământului online rămâne o proiecție pentru viitor, după cum au explicat reprezentanții elevilor, părinților, precum și o profesoară, respectiv o directoare de școală.În continuare, șase motive pentru care ceea ce propune Ministerul Educației este nerealizabil, cel puțin în condițiile actuale.„Elevii nu pot fi obligați să participe la orele online, având în vedere că zeci de mii n-au acces la dispozitive sau la Internet. Acel ordin a fost făcut doar ca să fie“, spune Antonia Pup, președintele Consiliului Național al Elevilor (CNE).„Școala online rămâne un mit“, adaugă președintele CNE, reclamând că în urma ultimei rectificări bugetare, școlile n-au primit „niciun leu“, deci n-au pe ce bază materială să dezvolte învățământul online.Nu în ultimul rând, Antonia Pup subliniază că predarea online va produce o discriminare între elevii care au acces la dispozitive și Internet și cei care n-au. „Elevii care nu dispun de resursele necesare pentru învățarea online vor rămâne în urmă cu programa. Este foarte puțin probabil ca decalajele să fie recuperate prin măsuri remediale.“La rândul său, Cristina Tunegaru, profesoară de Limba Română, spune că orele remediale se realizează pe hârtie, nu și în practică. „În primul rând, pentru că sunt dificil de realizat și apoi pentru că nu sunt plătite. Cei mai afectați vor fi copiii din familiile vulnerabile, cei care nu au părinți interesați de școală sau care nu au resurse să lupte pentru educația copilului.“„Nu toți profesorii știu sa predea online. N-au fost învățați să folosească platforme de învățare. Iar acum se găsesc obligați peste noapte să țină lecții altfel decât au fost învățați, cu alte metode, alt sistem de lucru.“Predarea online nu poate înlocui niciodată interacțiunea reală, mai spune cadrul didactic. „Să crezi ca poți face educație de calitate de la distanță e o amăgire si o greșeală.“„Acest ordin mi se pare un mod de a pasa responsabilitatea dinspre Minister și inspectoratele școlare către părinți. Este o abordare neînțeleaptă și care nu ține cont de realitățile familiilor sau ale profesorilor“, mai afirmă profesoara Tunegaru.De aceeași părere este și Corina Atanasiu, președintele Federației părinților și aparținătorilor legali din România (FePAL):Ordinul lovește tot în părintele sărac care nu o să poată asigura copilului său accesul la predarea online. Mai mult, poate acel părinte nici nu poate să-l supravegheze pentru că merge la muncă sau poate nu știe.Corina Atanasiu explică că singurul program destinat părinților săraci pentru a beneficia de fonduri, 200 de euro, ca să le cumpere calculatoare copiilor este inaccesibil.„Legea 269/2004 care prevede posibilitatea achiziționării de calculatoare de către părinți a fost un fiasco anul acesta. Ca familie te încadrezi numai dacă fiecare membru are un venit sub 250 de lei“, explică reprezentanta părinților.O familie care trăiește dintr-un salariu minim brut pe economie, iar acum sunt zeci de mii de cazuri, nu poate beneficia de cei 200 de euro decât de la al șaptelea copil în sus.În plus, subliniază președintele FePAL, o familie poate beneficia doar de un singur calculator. „E o grozăvie. Pui părintele să aleagă cărui copil îi asigură accesul la educație, ceea ce este profund neetic și inuman. Orele de multe ori se suprapun“, încheie Atanasiu.Elena Covrig, directoarea Școlii Gimnaziale Bucșoaia din orașul Frasin, județul Suceava, spune că va fi dificil ca educația online să ajungă la toți elevii. „Eu sunt și profesoară. La o clasă de 18 copii, am reușit să comunic constant numai cu 10 elevi. Unii n-au telefoane sau calculatoare, alții locuiesc într-o zonă mai izolată, unde semnalul la internet este slab“, explică aceasta.Pe de altă parte, managerul școlii spune că era nevoie de un ordin care să reglementeze educația online. „Este bine că a apărut pentru că ne dă o direcție și se aliniază cu ce a făcut școala noastră până acum și altele cu care am fost în legătură. Este un document necesar, dar perfectibil.“Raed Arafat are 7 funcții în Starea de Urgență: a aprobat transportul lui Pimen cu elicopterul SMURD, decide stocurile medicale de urgență și avizează angajările din spitalePapa Francisc a donat cinci ventilatoare pentru bolnavii de COVID-19 din Suceava"
23,22 aprilie 2020 21:14,Scenarii pentru reluarea cursurilor. Monica Anisie: „O variantă ar fi prelungirea anului școlar cu o săptămână”,"Ministrul educaţiei, Monica Anisie, a declarat că redeschiderea şcolilor va fi anunţată de Comitetul Naţional pentru Situaţii de Urgenţă şi a precizat că s-au discutat şi varianta prelungirii anului școlar, și încheierea anului școlar la timp.De Cristian Otopeanu, Miercuri, 22 aprilie 2020, 21:14 „Decretul privind încetarea stării de urgenţă încetează pe 16 mai. Însă, aşa cum toată lumea ştie, Comitetul Naţional pentru Situaţii de Urgenţă a luat decizia suspendării cursurilor. Este bine să precizez că tot Comitetul Naţional pentru Situaţii de Urgenţă ne va spune când este timpul să revenim la cursuri, când este momentul când vom fi în siguranţă”, a declarat Monica Anisie la Digi 24.Ministrul educaţiei a precizat că „redeschiderea şcolilor va fi prudentă, controlată, treptată şi în condiţii de maximă siguranţă pentru profesori şi elevi”.O altă variată luată în calcul este ca în primul rând să revină la școală elevii din clasele terminale, care au de susținut Bacalaureatul sau Evaluarea Națională.Totodată, Monica Anisie a mai spus că ministerul a pus la punct toate detaliile pentru perioada în care elevii nu vin la şcoală.„Specialiştii au luat în calcul mai multe scenarii. Din momentul în care am suspendat cursurile, ne-am gândit la elevii care oricum au emoţiile examenelor ce îi aşteaptă şi de aceea am pregătit lecţii oline, teste de antrenament şi programul Teleşcoala”, a mai spus Anisie.Întrebată dacă există și varianta prelungirii anului școlar, Anisie a spus că a fost discutat un scenariu care presupune prelungirea cu o săptămână, dar și scenarii care presupun încheierea anului școlar la timp.„Toate aceste scenarii sunt în funcție de ce ne transmit specialiștii din domeniul medical. Vorbim ipotetic”, a spus ministrul.EXCLUSIV | Ministrul economiei, Virgil Popescu: „România va produce minimum un milion de măşti zilnic”. Cât vor costaCare este starea de sănătate a ÎPS Pimen. Anunţul făcut de Institutul Matei Balş pentru LibertateaImagini tulburătoare cu nigerienii înfometați care aleargă după un camion cu alimente: „Prefer să mor de coronavirus decât de foame”Marian Godină, după violenţele ieşite din comun de la Săcele: „Nici ambulanțele nu prea intră neînsoțite de poliție”"
24,22 aprilie 2020 15:00,"Planul pentru redeschiderea şcolilor, analizat de preşedintele Klaus Iohannis cu ministrul educaţiei","Preşedintele Klaus Iohannis discută, de la ora 15.00, la Palatul Cotroceni, cu ministrul educaţiei despre planul pentru revenirea elevilor la şcoală.De Valentina Postelnicu, Miercuri, 22 aprilie 2020, 15:00 Şeful statului a anunţat, după o şedinţă cu reprezentanţii Guvernului, că se lucrează la un plan pentru activitatea şcolilor.„O activitate extrem de importantă este cea școlară și chiar în această după-amiază voi avea o întâlnire cu conducerea Ministerului Educației pentru a începe să elaborăm un plan concret pentru revenirea elevilor la școală. Cum va arăta acest plan va fi prezentat public în momentul în care este elaborat cu toate detaliile aferente”, a spus Klaus Iohannis. Toate școlile şi grădiniţele din România au fost închise, începând de miercuri, 11 martie. Iniţial, măsura era luată până în 22 martie, însă, după instituirea stării de urgenţă, elevii au rămas acasă. Circulație fără restricții, dar cu mască de protecție după 15 mai. Iohannis: „Vom putea să ne mișcăm mai liber, însă viața nu va reveni la normalitatea pe care am cunoscut-o”Scandal la Institutul de Psihiatrie Socola: un asistent și-a filmat pe ascuns colegele în timp ce se schimbau în vestiarRevolta lucrătorilor din salubritate: „V-ați întrebat vreodată câte boli se fac din cauza acestor munci? Sau la ce vârstă se moare?”"
25,22 aprilie 2020 14:15,"Ghidul de predare online pe durata suspendării orelor | Prezența la cursuri, obligatorie și monitorizată. Ce trebuie să facă părinții","Ministerul Educaţiei a emis ordinul de ministru privind organizarea cursurilor în perioada în care acestea sunt suspendate din cauza coronavirusului. Prezența online la cursuri a elevilor și a cadrelor didactice va fi monitorizată de unitățile de învățământ.De Bobi Neacșu, Miercuri, 22 aprilie 2020, 14:15 Ordinul cuprinde măsurile luate pentru desfășurarea procesului de învățare online din învățământul preuniversitar. Astfel: Documentul a fost publicat de HotNews.ro și poate fi consultat aiciLibertatea a scris pe larg povestea unui elev de 14 ani care nu are nici internet, nici telefon mobil.Revolta lucrătorilor din salubritate: „V-ați întrebat vreodată câte boli se fac din cauza acestor munci? Sau la ce vârstă se moare?”Studiu: Hidroxiclorochina, medicamentul promovat de Rareș Bogdan pentru COVID-19, nu are beneficii și provoacă mai multe decese. Tratamentul e folosit și în România"
26,20 aprilie 2020 21:07,"Vacanţa s-a terminat. Elevii reiau şcoala marţi, 21 aprilie, prin studiul de acasă şi online","Vacanţa de primăvară se încheie astăzi, 20 aprilie, iar elevii vor relua şcoala mâine, 21 aprilie, prin studiul de acasă şi online, a declarat Roxana Cercel, purtător de cuvânt al Inspectoratului Şcolar al Municipiului Bucureşti, pentru Libertatea.De Cristian Otopeanu, Luni, 20 aprilie 2020, 21:07 Ţinând cont de faptul că în România este stare de urgenţă, elevii vor relua şcoala prin studiul de acasă şi online.„Mâine reîncep cursurile după vacanţa de primăvară. Elevii vor relua cursurile cu procedurile stabilite dinainte de vacanţă, adică prin studiul de acasă şi prin intermediul online-ului”, a spus Roxana Cercel, purtător de cuvânt al Inspectoratului Şcolar al Municipiului Bucureşti (ISMB), pentru Libertatea.Aceasta a mai precizat că „au fost iniţiate o serie de lecţii înregistrate pentru anii terminali, clasele VIII şi XII, adică teleşcoală, lecţii care sunt difuzate pe TVR 2. Iar pentru ceilalţi ani, clasele I-VII şi IX-XI, ISMB a înregistrat lecţii pentru toate disciplinele, în regim online, publicate pe pagina de Facebook a Inspectoratului şi pe YouTube”.Bătaie între mai multe persoane în județul Brașov, după ce o maşină a intrat în ei. Poliţia a intervenit în forţăPreot clujean amendat pentru că a ţinut slujbă în Vinerea Mare. Emanuel Ungureanu: „A încălcat din nou legea”. Poliţia: „Nu este adevărat”Antibiotice Iaşi va produce 3,5 milioane de comprimate de hidroxiclorochină. Când vine materia primă"
27,15 aprilie 2020 17:31,Multe școli din Danemarca au decis să ţină cursurile în aer liber. Ce reguli trebuie să respecte copiii,"Școlile din Danemarca au început să se redeschidă, după ce au fost închise mai mult de o lună din cauza pandemiei de coronavirus.De Cristian Otopeanu, Miercuri, 15 aprilie 2020, 17:31 Copiii cu vârsta de până la 11 ani se întorc la şcoală, după ce guvernul danez a devenit primul din Europa care relaxează restricțiile de educație, conform BBC.Deschiderea treptată a şcolilor se face respectând reguli stricte: distanţa între bănci să fie de aproape doi metri, iar copiii au voie în pauze doar pe rând, în grupuri mici, a informat şi Daily Mail.Totodată, multe școli din Danemarca au decis să ţină cursurile în aer liber, pentru a putea respecta regulile impuse de autorităţi, mai scrie Daily Mail.de cazuri de infecţii cu coronavirus se înregistrează acum în Danemarca şi 309 morţiPremierul Mette Frederiksen i-a întâmpinat pe copii la o şcoală din Copenhaga. După cum se vede şi în imagini, copiii au păstrat distanţa regulamentară atât în faţa instituţiei de învăţământ, cât şi în clase, respectând regulile de igienă.Danemarca a închis școlile pe 12 martie."
28,12 aprilie 2020 16:00,Școala Kids Palace acuză părinții care nu vor să plătească taxe integrale cât timp copiii stau acasă de „agresiune psihică constantă”,"Roxana Stoiculescu, directoarea școlii Kids Palace din sectorul 4, despre care Libertatea a scris că vrea să dea afară elevii ai căror părinți nu plătesc taxele integral, spune că singura reducere pe care o poate face este eliminarea taxelor pentru hrană și consumabile.De Florinela Iosip, Duminică, 12 aprilie 2020, 16:00 Mai mulți părinți de la școala respectivă ceruseră ca taxele de școlarizare să fie reduse cu 15% pe perioada în care cursurile se desfășoară exclusiv online. Într-un drept la replică transmis ziarului, pe care îl redăm integral la finalul articolului, directoarea spune însă că nu poate elimina decât taxele pe mâncare și consumabile, care reprezintă o reducere mai mică decât cea pe care o ceruseră părinții. Totodată, managerul școlii susține că părinții care vorbesc împotriva instituției de învățământ sunt cei care pun presiune psihică permanentă în ultimele săptămâni pe școală, dar și că ei au refuzat total să plătească taxele.Subliniem că poziția transmisă de direcatoarea școlii vine după ce Libertatea a contactat-o telefonic, dar a refuzat să facă declarații.Redăm mai jos poziția integrală trimisă de conducerea Școlii Kids Palace:Odată cu suspendarea cursurilor, Școală Gimnazială Kids Palace și-a mobilizat toate cadrele didactice pentru a găși cele mai bune soluții de a continuă procesul de învățare folosind instrumente digitale, punând astfel accent pe metodele și mijloacele moderne de lucru. Școală Gimnazială Kids Palace a fost una dintre primele școli din țară, dacă nu chiar unică, care încă din prima zi, a avut pus la punct și a demarat tot sistemul online pentru continuarea activitățîi școlare. Pentru perioada în care cursurile nu s-au desfașurat în spațiul școlii, instituția a acordat deduceri atât pentru masă, cât și pentru celelalte consumabile în condiții normale de funcționare. Putem acceptă faptul că deducerea nu coincide cu așteptările unor părinți, însă o reducere mai mare nu poate avea aplicabilitate, luând în considerare nivelul decent al taxei de școlarizare. „Rugămintea” invocată de părinți este de fapt o agresiune psihică constantă transmisă școlii, cu referire la avocați, firme de audit, solicitare de prezentare a actelor financiare ale unității, impunând costuri de școlarizare stabilite de către aceștia. Astfel, dacă școală nu acceptă condițiile de plata impuse de părinții care au adresat „rugămintea”, vor lua în considerare suspendarea participării copiilor la activitățile susținute online de către cadrele didactice și implicit refuzul obligației de plata. Presiunea psihică permanentă și constanța timp de 3 săptămâni din partea aceluiași grup de părinți, faptul că viziunea continuării cursurilor în sistem online nu mai coincidea cu soluția adoptată de școală, respectiv cele 5 ore invocate în față calculatorului, care în realitate sunt de fapt 4 h de curs, elevii având pauze de 15/30 între ore, coroborat cu refuzul total de plata transmis în scris, ne-a determinat să ne asumăm încetarea contractelor cu aceșți părinți nemulțumiți de deducerea acordată de unitate. Precizăm faptul că, rezilierea unui contract de școlarizare, prin transferul într-o altă unitate de învățământ, nu este sinonimă cu exmatricularea unui elev dintr-o școală. Asigurăm toți părinții de implicarea atât a managerilor instituției, cât și a tuturor cadrelor didactice prin susținerea zilnică a activității online, oferirea feedback-ului elevilor zilnic, perfecționarea în mod constat a abilităților de lucru pe platforme educaționale, descoperirea instrumentelor digitale utile, pregătirea materialelor de lucru, informarea continuă, schimbul de bune practici, toate acestea pentru a veni în sprijinul elevilor. Opinia unui singur părinte, care dorește să rămână anonim, nu este reprezentativă în față zecilor de părinți și elevi care ne oferă feedback constructiv prin mesajele pe care le trimit zilnic atât școlii cât și cadrelor didactice. Părințîi, în număr mare, susțîn activitatea desfășurată în sistemul online, susțîn conducerea școlii în soluțiile oferite și fac aprecieri pentru implicarea cadrelor didactice. Mai jos regășiți doar câteva mesaje primite din partea părinților școlii, urmare a circulării acestui articol printre dânșii: Apreciem eforturile deosebite ale corpului profesoral și conducerii școlii Kids Palace de a asigura continuitatea cursurilor școlare prin transferarea acestora în mediul online. Prin muncă depusă, aduc bucurie în inima copiilor noștri, ce astfel rămân conectați cu realitatea în această perioada dificilă pentru noi toți. De 4 ani avem încredere. Copilul nostru este crescut și educat, într-un mediu sigur, de oameni dedicați și iubitori. Chiar dacă acum ne este greu, grijile financiare presandu-ne pe toți, cu înțelegere și răbdare, vom rămâne în continuare o frumoasă familie- familia Kids Palace! Mulțumim întregii echipe Kids Palace! Așteptăm cu nerăbdare să ne revedem. Mulțumim pentru implicare și răbdare. Nu este foarte simplu. Înțelegerea pe care o avem acum cu instituția este una rezonabilă. Trăim vremuri în care toți avem păreri și avem și libertatea de a le exprimă. Evident, diferența o face modul în care alegi să îți spui/exprimi părerea. Este de înțeles că stresul zilelor astea, în care peste carieră tuturor tronează un mare semn de întrebare, te face să fii panicat, să gândeșți nu la fel de rațional, dar asta nu înseamnă că trebuie să ne acuzăm și să aruncăm vorbe, doar pt a ne elibera de stres. De când s-au închis școlile, am rămas plăcut surprinsă de viteză cu care s-au mobilizat cadrele didactice de la Kids Palace, să înceapă predarea și consolidarea cunoștințelor în regim online. Totul s-a întâmplat firesc, cei mici nu au simțit o ruptură mare între orele din clasa și cele online. Tot ceea ce ne întristează este distanță și restricția de a ne vedea și îmbrățișa. Despre timpul petrecut în față laptopului pot să spun două lucruri: copiii din ziua de azi au tendința de a fi dependenți de laptop, calculator. Eu personal, prefer să facă lecțîi, să învețe lucruri noi, decât să petreacă ore întregi luptându-se virtual cu diverși inamici. Da, că părinte, sunt mulțumită că investesc financiar în școli care nu tratează cu superficialitate evoluția copiilor mei, ci își fac treaba cu interes și implicare maximă, în orice fel de condiții. Tot respectul pt astfel de instituții, manageri și cadre didactice! Parcă o bucățică s-a desprins din mine, nu îmi găsesc cuvintele care să exprime ce am simțit… Imaginea școlii pentru care ați muncit atât de mult a fost “pătată” de un om cârcotaș …… Simt nevoia să va transmit că va sunt alături. Dar și un mesaj al unui părinte din școală, postat chiar pe pagină dvs. de facebook, urmare a articolului publicat de jurnalistă Florinela Iosip: „Stimată doamna Florinela Iosip, nu va cunosc, nu va urmăresc, dar mi-a fost adus în atenție acest articol. Las la o parte posibilele tensiuni de ordin financiar dintre părinți și conducerea școlii, al cărei elev este și fiul meu. Probabil că se pot rezolva cu puțînă diplomație. Dar să prezențați susținerea orelor că pe un lucru negativ, “împotriva recomandărilor ministrului”, este o aberație. De altfel, nu sunteți consecvență, ați postat acum puțînă vreme cât de recunoscători sunt niște elevi față de o doamna profesor care ține ore pe FB. Deci, este bine să se facă ore online, sau nu? Dvs ați fost doar “purtătorul de cuvânt” al unui părinte frustrat și ați exprimar părerea lui că elevii sunt “ținuți” 5 ore în față calculatorului. Vreau să va spun că NU sunt ținuți cu forță, prezența nu este obligatorie. Va recomand să va documentați înainte de a scrie un articol. Părintelui “îngrijorat” că îi obosește progenitura din cauza orelor îi recomand să iasă din anonimat și să discute pe față problemele."
29,09 aprilie 2020 09:00,Un grup de profesori vrea să extindă proiectul început de Ministerul Educației cu TVR: lecţii la televizor pentru toți elevii care nu au acces la internet,"Criza provocată de noul coronavirus a afectat sistemul de învăţământ din România, care a trebuit să găsească peste noapte moduri de a se adapta. Lecţiile online sunt o soluţie, dar foarte mulți copii nu au acces la internet. Ministerul a început o colaborare cu TVR pentru transmiterea unor cursuri pentru elevii care se pregătesc de examene, iar acum un grup 40 de profesori vrea să extindă proiectul și pentru cei din alte clase.De Ștefan Pană, Joi, 09 aprilie 2020, 09:00 „Fac apel la posturile de televiziune şi posturile de radio care ar dori să ne susţină prin a transmite aceste activităţi pe care noi le creăm. Avem nevoie de voi pentru aceşti copii”, spune Raluca Ciulei, preşedinta asociației „Love for Life”, care sprijină demersul profesorilor.Ea adresează acelaşi apel şi vedetelor care ar putea să ofere o mână de ajutor, sponsorizând prin imaginea lor acest proiect. Raluca Ciulei spune că a discutat proiectul şi cu ministrul educaţiei, Monica Anisie, care şi-a exprimat interesul pentru a-l dezvolta, având în vedere că şi ministerul face deja asta.„Noi am susţinut orice resursă care vine în perioada asta în sprijinul elevilor, de orice natura. E bine-venită. Important e ca ele să fie utile şi corecte ştiinţific”, a spus şeful de cabinet al ministrului, Jean Badea, pentru Libertatea.Ministerul are deja în desfăşurare cu TVR2 un program cu lecţii difuzate elevilor de clasa a VIII-a şi a XII-a, care au examene anul acesta, iar în ţară au apărut mai multe iniţiative locale.Este un moment în care, cu cât mai multe iniţiative apar, cu atât mai multe şanse vor avea copiii pentru a-şi continua educaţia, în ciuda crizei.Proiectul pe care îl testează Raluca Ciulei e sprijinit de zeci de profesori din ţară, dar şi de psihologi.„Prin activităţile pe care le creez mă adresez tuturor copiilor, cu atât mai mult acelor copii care nu au internet sau care sunt rămaşi în urmă cu învăţătura. Nu ştiu încă să socotească, nu se descurcă cu cititul. Şi atunci, bineînţeles, nu au motivaţie să apară la lecţiile online”, a povestit Raluca Ciulei, pentru Libertatea.Lecţiile au de la două, până la patru minute, şi sunt concentrate pe competenţele necesare unui copil în secolul XXI – idee care nu a ajuns încă în toate şcolile din România.Au succes pentru că iau formă de joc, copiii nu se simt ameninţaţi. Reuşind să le facă, prind curaj. Este acelaşi lucru pe care îl vezi atunci când un copil de clasa a VI-a nu ştie să socotească. Îi iei de acolo de unde poate şi vei vedea că nu îţi mai fuge din clasă şi va spune: Pot şi eu, dă-mi mai mult!Una dintre serii, de exemplu, se referă la antreprenoriat şi încearcă să-i atragă pe copii dându-le şansa să descopere ce le place lor să facă şi motivându-i să încerce să dezvolte competenţele necesare.„Acest tip de activităţi i-au prins chiar şi pe acei copii care s-au lăsat de şcoală şi atunci poate la final ne punem minţile împreună şi vedem chiar cu o programă remedială pentru a ajuta procentajul foarte mare de copii care sunt lăsaţi în urmă, aşa cum arată şi testele PISA”, spune Raluca.România e pe un loc codaş în Uniunea Europeană la abandonul şcolar timpuriu – estimările arată că undeva în jur de 16% din copii părăsesc şcoala. Sistemul de învăţământ nu ştie cum să îi recupereze, iar problema asta devine mai acută acum, când şcolile sunt închise şi singura soluţie pentru elevi este şcoala online.Sunt şi mai mulţi copii care nu vin la ore chiar dacă au internet, pentru că nu au ţinut pasul cu învăţarea şi atunci vin în faţa ecranului la o lecţie online, se predă acelaşi lucru şi pentru ei este chineză ce urmăresc şi mai bine nu vin.Există şi problema accesului la aceste lecţii. Raluca Ciulei a organizat astfel de cursuri alternative în cinci comunităţi rurale înainte de debutul crizei de coronavirus. Acum, nu poate interacţiona cu acei copii.„Nu pot ajunge la mai mult de 10 copii. Sunt cinci comunităţi la care nu pot ajunge”, spune ea.Copiii se bucură de ele, le creşte puţin încrederea de sine, le revine bucuria de a învăţa, de a face lucruri. Le ocupăm timpul cu ceva plăcut şi util. Raluca Ciulei conduce asociaţia „Love for Life„, după ce a petrecut mai bine de 20 de ani în afara ţării, în Germania, SUA şi Elveţia. S-a întors însă pentru a derula programe de educaţie pentru copiii din România.Libertatea a scris despre unele din aceste activităţi, după ce, acum doi ani, Raluca a făcut un marş de 600 km prin ţară, oprindu-se în sate şi predând lecţii alternative. Anul trecut a repetat proiectul, dar a dublat distanţa: 1.200 km."
30,07 aprilie 2020 17:47,Reacția elevilor după anunțul făcut de Monica Anisie: Dreptul la educație nu este asigurat în timpul Stării de Urgență,"Elevii sunt nemulţumiţi de măsurile anunţate, marţi, de ministrul Educaţiei, Monica Anisie și cer adoptarea unor măsuri concrete menite să asigure dreptul la educație în timpul stării de urgență. Asociațiile de elevi din mai multe județe din țară au spus că principala problemă este imposibilitatea copiilor din mediile rurale, defavorizate, de a avea acces la internet, laptopuri sau tablete.De Denisa Dudescu, Marți, 07 aprilie 2020, 17:47 Reprezentanții elevilor trag un semnal de alarmă trag un semnal de alarmă și în ceea ce privește situația examenelor naționale.”Simplificarea materiei este în beneficiul elevilor, dar problema celor din mediile defavorizate încă există, aceştia urmând a susţine examenele naţionale fără o pregătire susţinută de un cadru didactic sau o recapitulare efectivă a materiei”, se arată în comunicat, potrivit Mediafax.Reprezentanții elevilor vorbesc și despre situația celor din mediul rural.”Elevii din mediile defavorizate trebuie să beneficieze în continuare de dreptul la educaţie, chiar dacă aceştia nu îşi pot permite să aibă acces la un device electronic prin care să poată lua parte la această principală modalitate de susţinere în continuare a orelor, des amintită în discursurile politicienilor atunci când sunt întrebaţi de situaţia învăţământului românesc pe timp de criză”, au mai transmis reprezentanţii elevilor.În încheiere, aceștia cer ministrului Educației, dar și premierului să asigure dreptul la educație tuturor elevilor și să înceapă achiziționarea unor device-uri, care să ajungă la toți elevii.Bacalaureatul și Evaluarea Națională s-ar putea da în iulie. Ministrul Educației, Monica Anisie: „Examenele nu vor cuprinde materia din semestrul II”Structura anului școlar 2019-2020. Cursurile se reiau în septembriePsihologii World Vision România oferă consiliere gratuită pentru părinţii şi copiii afectaţi de pandemia de coronavirus"
31,24 martie 2020 22:30,"Cum văd elevii cursurile Teleșcoala, de la TVR. ”Mi-ar plăcea o profesoară care să „dea” mai bine pe sticlă”","Proiectul ”Teleșcoala”, realizat de TVR, în colaborare cu Ministerul Educației și Cercetării, a generat aprecieri și sugestii dintre cele mai diverse din partea elevilor aflați în febra pregătirilor pentru Capacitate și Bacalaureat.De Viorel Tudorache, Marți, 24 martie 2020, 22:30 Câteva dintre comentarii lăsate de elevi pe pagina de Facebook a televiziunii naționale, după prima săptămână de cursuri transmise de TVR 2:„Explicațiile profesoarei de limba română sunt excelente! Pentru matematică mi-ar plăcea o profesoară care să „dea” mai bine pe sticlă. Copiii deja urăsc matematica, acum vor trece la un alt nivel al urii…” – Victor Dobre„Sunt elev în a VIII – a și urăsc româna, însă iubesc matematica, vă rog nu mai generalizați, mie îmi place cum predă” – David Marinescu„Este o emisiune draguță! Dar matematica de clasa a VIII – a ar trebui să fie spusă mai cu viață …, aceasta este părerea mea sinceră! La română este OK!” – Șerban Andrei„Foarte interesantă emisiunea aceasta! Chiar mă ajută să înțeleg mai bine material, doar că vreau să prelungiți orele de prezentare a emisiunii pentru că într-o jumătate de oră nu prea poți explica materia așa de bine și în plus trece repede și …” – Bianca Alexandra„Școala TV este o modalitate de învățare uniformă și eficientă în situații normale și, mai ales, în situații de criză, deoarece asigură accesul la educație pentru toți elevii din toate mediile geografice și sociale. …Orele, momentele de învățare oferite la televizor pot fi completate cu orice alt tip de resurse educaționale și aplicații on-line, în funcție de situații, disponibilități. Recomand Teleșcoala TVR! Felicitări celor care au readus în prim-plan acest proiect valoros mai vechi!” – ne-a transmis Cristina Truță.Potrivit TVR, după o săptămână de difuzare, programul Teleșcoala pe cele două tronsoane orare, între 9:00 şi 10:00, lecții pentru clasa a VIII-a şi 15:00-16:00, cursuri pentru clasa a XII-a arată o semnificativă creştere de interes din partea publicului tânăr: pentru grupa 4-14 ani – o creştere de 77%, iar pentru grupa 15-24 ani – o creştere de 68%, populaţia „atinsă” a acestor două programe (reach-ul cumulat) a însumat un total de aproximativ 1.300.000 persoane.Materiile Biologia, Matematica şi Limba și Literatura Română au fost preferatele grupei de vârstă careia i se adresează (clasa a XII-a), conform analizei.În Alba Iulia, voluntarii livrează alimente și medicamente persoanelor de peste 65 de aniZborurile spre și dinspre Franța și Germania, suspendate pentru 14 zileDirecția de Sănătate Publică din Suceava a raportat după o zi decesele unor pacienți cu coronavirus. Unul era decedat de două zile la momentul confirmării infectării"
32,21 martie 2020 15:16,"Lecții video pe Facebook, de luni, pentru învățământul primar, gimnazial și liceal. Vor fi transmise de Inspectoratul Școlar București","Inspectoratul Școlar al Municipiului București va transmite, de luni, pe pagina de Facebook, lecții predate de inspectorii școlari de specialitate, de profesori, de reprezentanți ai Crucii Roșii și de psihologi, pentru elevii din ciclul primar, gimnazial și liceal, ceilalți decât cei din anii terminali pentru care există Teleșcoala la TVR, notează edupedu.ro.De Simona David, Sâmbătă, 21 martie 2020, 15:16 Inspectorul școlar adjunct Maria Manea a declarat pentru platforma edupedu.ro că se încearcă înregistrarea de lecții pentru care încă nu există resurse video. Ni s-a părut o idee bună să facem și apel la psihologi care să le vorbească copiilor și părinților despre cum să-și gestioneze emoțiile în această perioadă, pornind de la inițiativa din Timiș.Potrivit oficialului Inspectoratului Școlar din București, lecțiile vor avea durata de 50 de minute și vor fi predate zilnic, la materiile: Limba română, Matematică, Geografie, Istorie, Chimie, Biologie, Fizică, Franceză și Engleză. Manea a precizat că “prima lecție înregistrată va fi la matematică pentru clasa a VII-a”, mai notează edupedu.ro. Între orele 12:00 și 15:00 se înregistrează lecțiile și le vom încărca pe pagina de Facebook în a doua jumătate a zilei. Politica de sectă cu Horia Țuțuianu, PSD. ”1.500 de români aduși din zone roșii vor fi carantinați în Constanța. Este un act iresponsabil!”Omul care a adus un milion de măști din Turcia a reacționat, după ce directorul general al CN Unifarm a spus că o mască a costat 2,60 fără TVA. ”Nu e ăsta prețul”Horațiu Moldovan, secretar de stat în Ministerul Sănătății: ”Ne punem problema izolării la domiciliu a persoanelor de peste 70 de ani”"
33,19 martie 2020 12:41,"Guvernul a stabilit modul de acordare și de plată a zilelor libere pentru părinţii care vor să stea acasă cu copiii, în perioada închiderii şcolilor","Guvernul a stabilit modul de acordare și de plată a zilelor libere pentru supravegherea copiilor, în situația închiderii temporare a unităților de învățământ.De Valentina Postelnicu, Joi, 19 martie 2020, 12:41 Hotărârea de Guvern stabilește ca zilele lucrătoare până la încetarea situației de urgență decretată, cu excepția celor din perioada vacanțelor școlare, să fie zile libere acordate, la cerere, unuia din părinți.Reamintim faptul că zilele libere se acordă doar după epuizarea tuturor opțiunilor prevăzute de reglementările legale în vigoare pentru desfășurarea activității și cu obligația asigurării continuității activității, inclusiv prin decalarea programului de lucru sau implementarea formelor de muncă flexibileCererea pentru acordarea zilelor libere va fi însoţită de o copie a certificatului/certificatelor de naștere al/ale copilului/copiilor și de o declaraţie pe propria răspundere a celuilalt părinte, din care să rezulte că acesta nu a solicitat la locul său de muncă zile libere ce i s-ar cuveni, potrivit Legii nr. 19/2020, și nici nu se află concediu de odihnă sau fără plată.Actul normativ stabilește că NU pot benenficia de zilele libere persoanele aflate în șomaj tehnic, cele aflate în concediu pentru îngrijirea copilului, precum și angajații ai căror soți/soții nu înregistrează venituri.În ceea ce privește modul de plată a zilelor libere acordate părinților, s-a stabilit că pentru fiecare zi liberă, angajatorul acordă părintelui o indemnizație în cuantum de 75% din salariul de bază, dar nu mai mult de 75% din câștigul salarial mediu brut utilizat la fundamentarea bugetului asigurărilor sociale de stat. Indemnizația este asimilată veniturilor din salarii și supusă impozitării și plății contribuțiilor, conform Codului Fiscal.Decontarea către angajator a sumelor necesare pentru plata indemnizației pentru zilele libere acordate părinților se va face de către ANOFM, în termen de 60 zile calendaristice de la depunerea unei cereri și a altor documente la agențiile pentru ocuparea forței de muncă județene sau a municipiului București din raza în care își desfășoară activitatea angajatorul sau sucursala/punctul de lucru al acestuia. Documentele necesare decontării se depun prin poșta electronică sau prin orice alt mijloc de comunicare agreat, în cel mult 30 zile de la data plății contribuțiilor și impozitelor aferente indemnizației.Sumele pentru plata indemnizației vor fi decontate angajatorului din Fondul de garantare pentru plata creanțelor salariale, iar utilizarea acestora cu altă destinație decât plata cheltuielilor de personal, atrage răspunderea penală.Având în vedere evoluția situației epidemiologice internaționale determinată de răspândirea coronavirusului SARS-CoV-2 la nivelul a peste 150 de țări, precum și declararea „Pandemiei” de către Organizația Mondială a Sănătății, la data de 11.03.2020, prin Decretul Președintelui României nr. 195 din 16 martie 2020 privind instituirea stării de urgență pe teritoriul României s-a stabilit suspendarea cursurilor școlare în unitățile de învățământ preuniversitar în perioada stării de urgență decretate.În acest context, a fost adoptată Legea nr. 19/2020, prin care s-a reglementat cadrul general privind acordarea de zile libere în situația închiderii temporare a unităților de învățământ ca urmare a condițiilor meteorologice nefavorabile și a altor situații extreme, decretate de autoritățile competente."
34,19 martie 2020 11:11,Solidaritate în timp de criză. Profesorii de la o școală privată oferă lecții gratuite pentru copiii cadrelor medicale. ”S-au înscris 18 într-o oră”,"Gesturile de solidaritate se înmulțesc. Peste 40 de profesori de la Genesis College București, prima școală privată acreditată din România, oferă lecții online gratuite pentru copiii cadrelor medicale, din dorința de a-i sprijini în această perioadă dificilă și plină de provocări, anunță instituția de învățământ.De Viorel Tudorache, Joi, 19 martie 2020, 11:11 UPDATE 11:27. ”S-au înscris 18 copii într-o oră, iar emailurile curg. Se pot înscrie doar copiii cadrelor medicale. Aceștia trebuie să facă dovada că părinții lor sunt cadre medicale. Școala are 400 de elevi”, a precizat pentru Libertatea Elena Mănescu, responsabil cu Relații Publice al școlii private.Copiii care doresc să se înscrie la cursuri o pot face la adresa [email protected], în perioada 19-26 martie, precizând clasa și lecțiile pentru care vor să opteze. Astfel, elevii doritori se pot înscrie la lecții de limba română, matematică, chimie, biologie, fizică, limbi străine, istorie, muzică și arte.În plus, copiii pot alege și cursuri de informatică, dezvoltare personală, antreprenoriat, sport, pian sau design. Toate lecțiile vor fi susține online și sunt destinate atât elevilor din clasele primare și gimnaziale, cât și liceenilor, iar cei din clasele terminale pot beneficia și de pregătire pentru evaluările și examenele naționale. Profesorii Genesis College au pregătit activități și pentru copiii medicilor care nu sunt încă la școală: cei cu vârste între 3 și 6 ani pot desfășura diverse activități, precum educarea limbajului, matematică sau cunoașterea mediului, sub coordonarea unui cadru didactic. Lecțiile se vor desfășura online, cu ajutorul aplicațiilor din suita G Suite, precum Google Meet, Google Slides sau Google Forms, direct din confortul propriei locuințe, fără a fi necesară deplasarea în mijloace de transport sau petrecerea timpului în spații aglomerate, precum sălile de clasă. “În această perioadă dificilă, vrem să le oferim sprijinul nostru cadrelor medicale și să le mulțumim pentru eforturile depuse. Așa cum implicarea și dedicarea medicilor înseamnă salvarea vieților celor de lângă noi sau chiar alor noastre, contribuția noastră poate să facă o diferență uriașă. Foarte mulți profesori Genesis au ales să ajute gratuit copiii medicilor și sunt nerăbdători să îi cunoască pe toți cei dornici să participe la lecțiile online”, a spus Ioana Necula, fondator Genesis College.Aceste activități oferite de profesorii școlii private reprezintă o modalitate pentru ca elevii să rămână conectați la activitățile educaționale, iar timpul petrecut acasă să fie valorificat cât mai bine și să devină mai plăcut, în perioada în care toate unitățile de învățământ din România sunt închise, pentru a limita extinderea epidemiei cu noul coronavirus. Elevii vor fi repartizați, în ordinea înscrierii, în clase virtuale cuefective de 15 copii/clasă. Cursurile de pian, chitară și vioară sunt individuale, în limita locurilor disponibile.Ludovic Orban a anunţat măsurile economice, în contextul COVID-19: Bugetele Sănătăţii şi Internelor au fost majorateUn român din Italia care a fost oprit pentru un control pentru respectarea normelor de carantină a fost arestat pe loc. Avea în dubă 32 de biciclete furate”M-ați făcut să plâng. Sunteți eroii mei, să știți”. Studenții livrează: cum arată o zi din viața tinerilor care sar în ajutorul celor vulnerabili"
35,18 martie 2020 15:27,Scăpare în legea care prevede zile libere pentru părinţi când se închid şcolile: Nu pot beneficia şi cei cu copii la creşe,"Guvernul se reuneşte la ora 17:00 pentru a emite normele de aplicare ale legii care permit acordarea de zile libere plătite pentru părinţi atunci când şcolile sunt închise temporar.De Ștefan Pană, Miercuri, 18 martie 2020, 15:27 Deşi măsura ar trebui să se aplice tuturor celor care au copii cu vârsta de până la 12 ani, modul în care sunt structurate legile privind educaţia în România a făcut ca prevederile să nu se aplice şi în cazul creşelor.Situaţia a fost confirmată pentru Libertatea de iniţiatorul proiectului, Marian Cucşa (ALDE).Legea prevede că se acordă zile libere unuia dintre părinţi pentru supravegherea copiilor, în situaţia închiderii temporare a unităţilor de învăţământ unde aceştia sunt înscrişi, ca urmare a condiţiilor meteorologice nefavorabile sau a altor situaţii extreme decretate astfel de către autorităţi.Proiectul, promulgat de preşedinte, ar uşura viaţa a mii de familii care sunt afectate acum de criza provocată de COVID-19. Deşi grădiniţele sunt unităţi de învăţământ, creşele au un regim special, stabilit prin Legea 263/2007. Ele sunt definite ca instituţii publice, coordonate de Ministerul Muncii, Ministerul Educaţiei şi Ministerul Sănătăţii.Deşi educaţia antepreşcolară este reglementată de Legea educaţiei, instituţiile unde aceasta se desfăşoară, în mod paradoxal, nu sunt.Când am făcut legea, se referea la copii între 0 şi 12 ani înscrişi în unităţi de învăţământ. Nu am sesizat şi nu mi s-a adus la cunoştinţă că nu intră creşele Executivul va elabora normele de aplicare a legii în şedinţa de astăzi. Marian Cucşa spune că i-a fost adusă la cunoştinţă această situaţie de către asociaţii ale părinţilor, iar el a contactat Guvernul pentru a fi remediată problema.Legea promulgată de el poate fi modificată în Parlament, însă asta ar dura, aşa că cea mai rapidă soluţie este emiterea unei Hotărâri de Guvern care să includă creşele sau stabilirea unor norme metodologice care să acopere acest vid.Guvernul ar urma să anunţe o soluţie după şedinţă."
36,01 mai 2020 12:38,"Danemarca a înregistrat mai multe cazuri de infecție cu COVID-19, după ce a redeschis școlile: „Rata a crescut, dar nu într-atât de mult”","Danemarca a fost prima țară din Uniunea Europeană care a relaxat măsurile de restricție cauzate de pandemia de coronavirus și a deschis școlile primare și grădinițele pe 15 aprilie.De Mihai Toma, Vineri, 01 mai 2020, 12:38 Conform unui raport SSI (Statens Serum Institut – Agenția Națională de Boli Infecțioase din Danemarca), citat de The Local, așa-numita rată de răspândire a infecției cu coronavirus a crescut după deschiderea școlilor, de la 0,6, în perioada 10-14 aprilie, la 0,9.“Rata a crescut, dar nu într-atât de mult încât să avem un val nou de îmbolnăviri”, au explicat reprezentanții SSI într-o informare de presă, citată de BT.Dacă rata de reproducere este peste 1, aceasta înseamnă că numărul persoanelor infectate într-o societate va crește, dacă este sub, numărul cazurilor va scădea. Infecția este sub control, iar strategia daneză a reușit într-o primă fază dificilă.Autoritățule au acționat rapid după semnalarea primului caz de COVID-19, iar granițele au fost închise la 14 martie. Redeschiderea școlilor a fost primul pas făcut de Danemarca pe drumul de ridicare a restricțiilor impuse pe perioada pandemiei. Adunările mai mari de 10 persoane sunt încă interzise. Restaurantele, cafenelele, barurile, teatrele și alte locuri de agrement vor rămâne însă închise până la 10 mai. 9.158 de cazuri de coronavirus sunt în Danemarca. 452 de pacienți au murit. 206.576 de persoane au fost testate pentru infecția cu COVID-19. Modelul suedez: “Cetăţenii au fost instruiţi să-şi asume responsabilitatea, într-un cadru bazat pe încredere reciprocă”Danezii, îndemnați de autorități să facă sex în timpul pandemiei de coronavirus. „Sexul este bun! Este sănătos”Reguli în grădinițele din Danemarca, redeschise miercuri: un copil are voie să se joace cu doar trei jucării"
37,28 aprilie 2020 17:46,"Președintele Iohannis recunoaște că a folosit ca argument pentru nedeschiderea școlilor nu ce s-ar fi întâmplat în Franța, cum a spus ieri, ci ”un studiu”","După ce Libertatea a dezvăluit că Ministerul Educației de la Paris a contrazis datele, prezentate de președintele României despre reizbucnirea focarelor de COVID-19 în școlile franceze, Klaus Iohannis a răspuns la întrebarea ziarului, spunând că referirile sale s-au bazat pe date primite de la ministerul condus de Monica Anisie.De Florinela Iosip, Alexandra Nistoroiu, Marți, 28 aprilie 2020, 17:46 Luni, 27 aprilie, președintele Iohannis a anunțat că școlile din România nu se vor deschide până în septembrie.Ca să-și justifice decizia, șeful statului a folosit un argument legat de ceea s-a întâmplat după ce, în Franța, unde școlile s-au redeschis experimental și cazurile de infecție au fost rapide și grave, ducând profesorii la Terapie Intensivă.Declarația președintelui a urmat-o pe cea a ministrului sănătății Nelu Tătaru, făcută pentru Libertatea, care vorbea despre probleme din Franța după redeschiderea unor școli. Președintele Iohannis a spus: „Am dorit și să aflăm ce se întâmplă acolo unde experimental s-au deschis școlile. Avem un exemplu din Franța, unde într-o provincie s-a deschis experimental școala, și experimentul nu a decurs foarte bine”.”După puține zile, zeci de elevi au fost testați pozitiv și mai mulți dascăli au ajuns, în doar câteva zile, la terapie intensivă. Deci, lucrurile nu sunt absolut deloc simple“ Klaus IohannisPrin corespondentul său din Franța, ziarul a întrebat Ministerul Educației de la Paris unde s-au redeschis experimental școlile și a crescut numărul de infecții cu COVID-19, iar răspunsul oficial al ministerului francez pentru Libertatea a fost: ”Nu sunt deschise școlile în Franța. Repet: Informațiile sunt false”.Redacția a revenit cu o întrebare la Administrația Prezidențială din România. Le ce redeschidere de școli din Franța s-a referit președintele Iohannis când a argumentat păstrarea şcolilor închise în România?Răspunsul a sosit prompt.”Referirea Președintelui României, domnul Klaus Iohannis, la contextul epidemiologic francez se bazează pe informațiile primite de la Ministerul Educației și Cercetării, care au inclus și următoarele elemente:Studiul la care face referire Administraţia Prezidenţială nu este nicidecum o situație ivită după redeschiderea unor şcoli.Nu e nici măcar un studiu făcut după redeschiderea unor școli pentru a testa efectul relaxării acestei măsuri în pandemie. În primul rând, se referă la o comunitate arondată unei școli, nu la o regiune sau la mai multe școli.În al doilea rând, și mai important, studiul realizat de cei de la Institutul Pasteur în perioada ianuarie – 4 aprilie este un studiu de cohortă, retrospectiv. Ce înseamnă asta concret, în acest caz? Echipa de cercetători urmăreşte, privind în urmă până în luna ianuarie inclusiv, cum a evoluat epidemia cu coronavirusul la nivelul populaţiei unei comunități școlare: elevi, profesori, părinţi, fraţi şi surori, alt tip de personal al liceului.Cei 661 de participanţi la studiu au fost rugaţi să completeze un chestionar standard, în care au dat detalii despre eventualele simptome pe care le-au experimentat din 13 ianuarie până la momentul realizării studiului: 30 martie- 4 aprilie. În acelaşi timp, rezultatele chestionarelor au fost completate cu rezultatele testelor de anticorpi. Cercetătorii au vrut practic să vadă în ce procent această cohortă, această comunitate bine definită practic, a obţinut imunitate şi s-a apropiat de imunitatea de grup. Din cei 661 de participanţi, doar 171 de oameni aveau anticorpii pentru noul coronavirus -şi asta după săptămâni întregi în care, înaintea impunerii măsurilor de lockdown, virusul circulase liber în comunitate.Pe parcursul a două luni şi jumătate practic, numai 25% din populaţie se infectase şi dobândise anticorpi pentru noul coronavirus.Nouă dintre cei infectaţi fuseseră spitalizaţi, ceea ce duce la o rată a spitalizării de 5,3%. Iar la nivelul populaţiei studiate nu a fost înregistrat niciun deces.Concluzia autorilor este că rata relativ mică a celor infectaţi şi cu anticorpi arată că obţinerea imunităţii de grup va dura mult, iar ridicarea restricţiilor va trebui făcută treptat şi va fi un proces complex.Mai trebuie spus încă un lucru în legătură cu studiul la care face referire Administraţia Prezidenţială. Momentan, acesta se află în etapa de pre-print şi nici nu a trecut prin procesul de “peer-review”, deci nu a fost încă analizat de experţi independenţi. În medicina bazată pe dovezi, procesul de “peer-review” este esenţial pentru a asigura calitatea concluziilor la care a ajuns o cercetare şi a metodei folosite.Prin urmare, un astfel de studiu – chiar dacă este realizat de Institutul Pasteur – nu poate încă să informeze o politică publică. Chiar şi în condiţiile vitezei cu care trebuie luate măsuri în cazul unei pandemii globale, atunci când autorităţile vor să îşi fundamenteze deciziile pe studii recent realizate, rămâne esenţial ca studiile să aibă obiectul invocat şi ca acestea să fi fost deja trecute prin procesul de “peer-review”. Momentan, este ca şi cum Klaus Iohannis ar invoca, drept argument suprem, o ciornă – şi încă pe un alt subiect decât cel la care face referire. În privința exemplului din Marea Britanie, Administrația Prezidențială spune că Klaus Iohannis se referă la o știre BBC chiar de ieri, potrivit căreia au apărut noi simptome la copii, unele la cazurile celor infectați cu COVID-19, altele la cazurile unor copii neinfectați.E neclar de ce Administrația Prezidențială folosește acest exemplu, în condițiile în care chiar și britanicii spun că nu există o determinare între COVID-19 și simptomele inflamatorii întâlnite, în cazuri foarte rare, de copii. EXCLUSIV. Ministerul Educației din Franța contrazice datele lui Klaus Iohannis, folosite pentru nedeschiderea școlilor: „Nu sunt cazuri de infectări în școli”"
38,21 aprilie 2020 15:14,"Partidul lui Ponta propune ca elevii să revină la şcoală pe 11 sau 18 mai, iar restaurantele să se redeschidă de pe 1 iunie","Biroul Executiv al PRO România s-a reunit, online, marți, pentru a elabora un plan de 10 măsuri pentru repornirea României. Formaţiunea vrea ca şcolile să se redeschidă până cel târziu 18 mai, iar activităţile economice, pe 4 mai.De Valentina Postelnicu, Marți, 21 aprilie 2020, 15:14 Unul dintre cele mai importante puncte face referire la redefinirea categoriilor vulnerabile, după alte criterii decât cel de vârstă.„Este inacceptabil să-i luăm pe toți cei de peste 65 de ani și să-i închidem în hoteluri. Avem de-a face cu jigniri și umilințe inutile și inumane pentru părinții și bunicii noștri. Nu așa se face, nu îi scoți din familie și izolezi. Trebuie redefinite categoriile vulnerabile, iar vârsta nu este cel mai relevant criteriu. Ai persoane de 30-40 de ani cu afecțiuni cronice. Decizia trebuie luată în funcție de starea generală de sănătate”, a declarat președintele PRO România, Victor Ponta.Pro România propune o listă de zece măsuri pentru repornirea economiei:"
39,14 aprilie 2020 22:07,Elevii s-ar putea întoarce la școală după 15 mai. Orban: „Anul școlar va fi încheiat”,"Premierul Ludovic Orban a anunţat, marţi, la Realitatea TV, ce se întâmplă cu anul şcolar şi anul universitar, în contextul închiderii şcolilor, pe perioada pandemiei de coronavirus.De Valentina Postelnicu, Marți, 14 aprilie 2020, 22:07 „Anul şcolar va fi încheiat, elevii îşi vor da toate examenele de sfârşit de an, studenţii îşi vor finaliza examenele”, a spus premierul. El a menţionat că există posibilitatea redeschiderii şcolilor după 15 mai. „Dacă după 15 mai lucrurile vor fi în regulă, putem să dăm drumul activităţii şcolare”, a spus el. Orban le-a cerut profesorilor să se mobilizeze după vacanţa şcolară de Paşte, pentru predarea online.În plus, premierul spune că aceştia trebuie să fie pregătiţi cu materia pentru examene. Ministrul Educației, noi precizări. Când se vor susține examenele naționale și care este programa după care se ghidează profesorii"
40,20 martie 2020 18:45,Capcana din legea zilelor libere pentru părinţi: Guvernul decontează salariile abia după 2 luni. ”E o lege de formă!”,"Zeci de mii familii din România depind în acest moment de legea privind acordarea zilelor libere de la serviciu când şcolile sunt închise. Guvernul a modificat proiectul, dar de două zile el nu este publicat în Monitorul Oficial.De Ștefan Pană, Vineri, 20 martie 2020, 18:45 Părinţii sunt nedumeriţi şi îşi cer sfaturi unii altora pe grupurile de Facebook, pentru că nicio instituţie nu comunică cu ei.Schimbările aduse legii recent promulgate au fost anunţate într-un comunicat de presă al Guvernului, însă nici până astăzi OUG-ul nu a intrat în vigoare.Cea mai importantă modificare, faţă de forma originală a legii, este că zile libere pot primi doar cei care şi-au epuizat deja concendiul legal.În plus, este o problemă cu banii. Angajatorul acordă părintelui o indemnizație în cuantum de 75% din salariul de bază, care va fi decontată de stat. Doar că statul virează aceşti bani prin ANOFM abia după 60 de zile de la depunerea unor cereri la agenţiile de ocupare a forţei de muncă.Nimeni nu ştie însă nimic sigur, pentru că publicarea în Monitorul Oficial este amânată.Deputatul Marian Cucşa, iniţiatorul legii, spune că prevederile proiectului său au fost „anulate” de Guvern. În primul rând, de aceste zile libere vor putea beneficia doar angajaţii care şi-au epuizat zilele legale de concendiu. Mai mult, prevederile privind virarea banilor de la stat după 2 luni încurcă firmele, ridică noi piedici birocratice şi chiar pot afecta capacitatea unor mici întreprinderi de a mai ţine angajaţii.„Au calcat în picioare o lege care era foarte bună”, spune Cucşa.Aceeaşi problemă, a modului în care sunt acordaţi bani, este ridicată şi de Iulian Cristache, președintele Federației Naționale a Asociațiilor de Părinți.Ca parinte legea e binevenită, dar ca mod de aplicare nu mai sunt de acord. Dacă statul îşi va permite să stea 60 de zile după încasarea acelor bani, nu e nicio problemă, dar la privaţi va fi foarte greu.Iulian Cristache spune că se poate ajunge în situaţia în care angajatori să prefere să renunţe la un contract, având în vedere situaţia actuală provocată de pandemie.„Nu văd ce firme private şi-ar permite să plateacă, sunt aproape pe butuci. Cine şi-ar permite să plateasca din propriul buzunar, apoi să aştepte 60 de zile sa incaseze banul de statul?”, se întreabă el.Este o lege de formă, care nu rezolvă problema de fond.Fără un mesaj clar de la autorităţi, părinţii încearcă să afle fiecare cum poate în ce mod se aplică sau se va aplica legea. Pe grupurile de Facebook pentru părinţi domneşte incertitudinea şi toată lumea a primit de la şcoli şi de la angajatori răspunderi diferite.Pentru că o formă a legii, cea aprobată de Parlament, e deja în vigoare, mulţi au încercat să obţină deja zilele libere.„Este cineva pe grup care a depus cerere pentru zile libere angajatorului conform legii 19/2020 si i-a fost aprobată cererea? Eu am aflat de la serviciu că aceasta intră în vigoare după ce este publicată hotărârea de guvern privind detaliile. A mai primit cineva raspunsul acesta?”, întreabă o mamă.„Am completat exact cererile standard de pe site-ul guvernului. Doar că nu au baza de calcul şi nu se aprobă”, primeşte un răspuns.„Aceiași problemă şi eu. Nu au metodologia”, se plânge un alt părinte.Mesajele de genul acesat curg unele după altele. Aşa cum Libertatea a scris încă de acum două zile, legea are o scăpare: creşele nu sunt considerate unităţi de învăţământ în sensul Legii educaţiei, şi ele nu sunt afectate de decretul privind suspendarea cursurilor. Nici părinţii cu copii la creşă nu pot beneficia de această lege privind zilele libere, pentru că ea se aplică doar pentru părinţii cu copii la grădiniţă sau şcoală.Iniţiatorul legii, Marian Cucşa, spune că a discutat cu Guvernul pentru ca şi creşele să fie introduse în lege în şedinţa de miercuri. El spune că a primit şi asigurări în acest sens, doar că OUG-ul adoptat atunci nu face nicio menţiune la creşe."
41,11 mai 2020 18:02,Danemarca și Norvegia redeschid școlile și magazinele,"Magazinele şi centrele comerciale s-au redeschis, luni, în Danemarca, pe fondul continuării relaxării măsurilor de izolare introduse în martie pentru a opri răspândirea noului coronavirus, informează Agerpres.De Paul Tecuceanu, Luni, 11 mai 2020, 18:02 În centrul Copenhagăi, multe magazine au afişat semne reamintind clienţilor să stea departe dacă au tuse, febră sau dificultăţi în respiraţie.Alte magazine aveau semne indicând cât de mulţi oameni au voie să fie în magazin în acelaşi timp şi au angajat personal suplimentar de securitate pentru a se asigura că distanţarea socială este respectată.Redeschiderea sectorului retail face parte din a doua fază de relaxare a măsurilor legate de virus. Săptămâna viitoare, potrivit unor îndrumări specifice, restaurantele şi cafenelele, bisericile şi alte locuri de cult vor avea voie să se redeschidă, precum şi învăţământul secundar.Nu este clar când Danemarca îşi va redeschide frontierele, care au fost închise la mijlocul lunii martie.Norvegia, vecina de nord a Danemarcei, a redeschis, luni, alte şcoli, după opt săptămâni de închidere din cauza pandemiei.Prim-ministrul norvegian Erna Solberg şi Guri Melby, ministrul educaţiei, au vizitat o şcoală din Oslo, unde elevi de clasa a 10-a şi profesori au spus că e bine că s-au întors.Solberg a declarat cotidianului din Oslo VG că „ar putea fi nevoie” ca unele şcoli să organizeze cursuri în timpul vacanţei de vară pentru elevii care „au rămas în urmă” în timp ce învăţau de la distanţă.VG a relatat de la o altă şcoală din Oslo despre cum a fost consacrată prima lecţie pentru a le reaminti elevilor despre igiena mâinilor şi distanţarea socială. Ei au fost avertizaţi că farse precum a tuşi în mod deliberat asupra cuiva vor avea consecinţe şi cei responsabili vor fi trimişi acasă – pentru a face şcoală la distanţă.În luna aprilie, Norvegia a redeschis şcolile primare. Cum arată lupta cu COVID-19 într-un spital din Chicago. Asistentă medicală româncă: „Am crezut că sunt condamnată la moarte. Acum, vrem să privim lucrurile altfel”Iubirea de oameni, mai presus decât frica de coronavirus. Povestea unei femei din Bârlad, ”îngerul păzitor” al celor bătrâni și necăjiți"
42,06 mai 2020 11:23,"S-au redeschis școlile din Wuhan, orașul de unde a pornit pandemia de coronavirus","În școlile din Wuhan s-au făcut auzite azi, după câteva luni de liniște totală, primele sporovăieli dintre elevi și zgomote de scaune mutate de aceștia.De Petre Dobrescu, Miercuri, 06 mai 2020, 11:23 Elevii din clasele terminale, care se pregătesc de examenele de sfârșit de an și de ciclu de învățământ, s-au întors pe băncile școlilor, a notat BBC.Ceilalți, care nu sunt în ani terminali, n-au fost chemați la școală. Înainte să intre în unitățile de învățământ, cei aproximativ 57.000 de elevi cărora li s-a permis să revină la cursuri au fost obligați să treacă prin fața aparatelor care măsoară temperatura.În plus, ei n-au avut voie să intre în clase și să stea la ore fără măști pe față.Un inginer a construit un prototip de ventilator pentru bolnavii de COVID-19, dar statul nu e interesat, deși a pus la bătaie 250.000 de euro pentru astfel de proiecteLa cinci ani de la Colectiv, încă ne minţim singuri: un singur mort de COVID-19 este raportat cu infecţie nosocomială. O cifră imposibilă, potrivit statisticilor internaţionaleMunca de acasă crește productivitatea, dar pune în pericol sănătatea mintală. Psiholog: “Fără o dispoziție bună, concentrarea, memoria și creativitatea dispar”"
43,04 mai 2020 20:41,"Israelul a redeschis luni școlile, după ce duminică au apărut doar 23 de cazuri noi de COVID-19. Urmează noi măsuri de relaxare","După ce săptămâna trecută au fost redeschise saloanele de frumusețe, peste două săptămâni urmează piețele și centrele comerciale. Restaurantele ar putea reîncepe să funcționeze de la jumătatea lunii iunie.De Tiberiu Lovin, Luni, 04 mai 2020, 20:41 Ministerul Sănătății din Israel a anunțat că renunță la o serie de măsuri restrictive, iar primul pas a fost făcut prin redeschiderea școlilor 1-3 și 11-12. Cursurile sunt reluate și-n școlile ultraortodoxe cu clasele 7-11. Sistemul de școli speciale se va redeschide complet în Israel, iar copiii și adolescenții vor reveni în instituțiile de învățământ după o pauză de șapte săptămâni. Decizia a fost stabilită după ce duminică au apărut doar 23 de cazuri noi, ducând astfel totalul la 16.208, dintre care 10.000 de pacienți s-au vindecat. Dintre cele 6.227 de persoane încă infectate, 98 au simptome grave, 69 sunt situații moderate și restul au forme ușoare. 234 de pacienți au muritDupă ce a permis redeschiderea saloanelor de frumusețe de săptămâna trecută, Guvernul intenționează ca în aceste zile să ia alte măsuri de relaxare a restricțiilor. Printre ele: redeschiderea magazinelor, aprobarea grupurilor de zece persoane, posibilitatea ca oamenii să poată merge să se roage sau să iasă afară pentru exerciții fizice. Încă nu se renunță la distanțarea socială și măști. De pe 17 mai vor fi redeschise piețele și centrele comerciale, iar restaurantele vor putea funcționa începând cu 15 iunie.foto: Hepta"
44,11 mai 2020 21:39,Institutul norvegian de sănătate publică: Redeschiderea şcolilor nu a reaprins epidemia de coronavirus,"Autorităţile sanitare din Norvegia anunţă că redeschiderea grădiniţelor şi a şcolilor în luna aprilie nu a reaprins epidemia de COVID-19 până în acest moment, informează AFP.De Bobi Neacșu, Luni, 11 mai 2020, 21:39 „Nu am observat până la acest moment ca deschiderea şcolilor şi a grădiniţelor să fi avut un efect negativ asupra situaţiei epidemiologice”, a declarat luni un înalt responsabil din cadrul Institutului norvegian de sănătate publică, Frode Forland, cu prilejul unei conferinţe de presă zilnice, conform Agerpres.„Dacă relaxarea măsurilor ar fi avut un astfel de efect, ar fi trebui să începem astăzi să-l constatăm sub forma unei creşteri a cifrei infectărilor”, a precizat acesta. Concluzia este valabilă şi pentru saloanele de coafură, pentru cabinetele de fizioterapie şi alte servicii de îngrijire, autorizate la rândul lor să se redeschidă din 27 aprilie, a mai spus acelaşi oficial norvegian. Norvegia s-a numărat printre primele ţări din Europa care au adoptat măsuri de relaxare a restricţiilor, redeschizând pe 20 aprilie creşele şi grădiniţele, iar apoi, o săptămână mai târziu, şcolile din ciclul primar, în care învaţă copii cu vârste cuprinse între 6 şi 10 ani.Redeschiderea acestor unităţi, închise începând cu 12 martie, a generat un val de nelinişti, în special în rândul părinţilor. O pagină de Facebook intitulată ”Copilul meu nu trebuie să fie un cobai pentru COVID-19” a adunat circa 27.000 de membri.Celelalte şcoli norvegiene, colegii şi licee se vor redeschide săptămâna aceasta.Accesul în creşe şi şcoli este permis cu respectarea unor reguli sanitare stricte: copiii sunt organizaţi în grupuri mici care nu interacţionează între ele, respectă distanţarea fizică, igiena mâinilor şi organizarea orelor de predare în aer liber atunci când acest lucru este posibil.Doar şapte noi cazuri de coronavirus au fost oficial înregistrate duminică în Norvegia, bilanţul total ajungând la 8.106 infectări de la debutul epidemiei şi 224 decese în această ţară cu o populaţie de 5,4 milioane de locuitori. Marcel Vela anunță ordonanța militară cu numărul 11. Zborurile dinspre și înspre Spania rămân suspendateȘefă din poliție filmată în timp ce sfida ordonanțele militare. Grătar cu colegii în curtea Centrului Chinologic Sibiu. IGPR a declanșat o anchetăDOCUMENT | Proiectul adoptat de Guvern cu măsurile din starea de alertă. Masca de protecţie, obligatorie în spaţiile închise, din 15 mai. Amenzile revin la valoarea normală"
45,29 aprilie 2020 20:41,"Fake news-ul lansat de Iohannis, demontat de Libertatea, a ajuns și în presa franceză. Ce scrie Libération despre „experimentul redeschiderii școlilor”","Site-ul de fact-checking ”CheckNews” al Liberation, unul dintre cele mai cunoscute din Franța, a dezmințit miercuri declarațiile președintelui Iohannis cu privire la ”experimentul ratat al redeschiderii școlilor din Franța”. Declarațiile folosite de președinte pentru nedeschiderea școlilor din țara noastră fuseseră deja demontate de Libertatea.De Flavius Toader, Miercuri, 29 aprilie 2020, 20:41 CheckNews spune că nu a găsit nicio informație în presa franceză cu privire la ”experimentul” evocat de președintele României. La fel ca și în discuția cu reporterii Libertatea, Ministerul francez al Educație a dezmințit informațiile și pentru site-ul Liberation. ”Nicio școală nu a deschis experimental. De când s-au închis școlile, singurii elevi care sunt primiți în școli sunt copii personalului medical și al celui indispensabil pentru securitatea internă”, a spus ministerul. Președintele României face o confuzie, scrie site-ul Liberation. CheckNews a contactat și serviciul de presă al președinției României care a susținut că Klaus Iohannis se referea la ”un studiu realizat între 30 martie și 4 aprilie de Institutul Pasteur, Universitatea din Paris și Agenția franceză pentru sănătate publică. Este același răspuns dat și către Libertatea. Site-ul de fact-checking din Franța confirmă că acest studiu serologic a avut într-adevăr loc la un liceu din Crépy-en-Valois din Oise, dar, contrar afirmațiilor președintelui, studiul s-a desfășurat la o lună după închiderea liceului, care de la începutul lunii martie nu și-a mai deschis deloc porțile. Acest liceu fusese ales de cercetători pentru că se situa într-una din cele mai afectate zone la începutul epidemiei.Profesorul de epidemiologie Arnaud Fontanet a explicat că studiul a avut legătură cu focarul din februarie, iar cercetarea făcută între 30 martie și 4 aprilie au avut ca scop „prelevarea unor probe de sânge care să arate cum virusul s-a răspândit printre elevii de liceu, profesori și personalul unității”. Bilanțul deceselor produse de COVID-19 a explodat în Marea Britanie, după includerea morților din afara spitalelorGuvernul Poloniei insistă cu alegerea președintelui prin poștă, în mijlocul pandemiei, în ciuda valului de proteste"
